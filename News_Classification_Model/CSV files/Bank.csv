text,category
"﻿१२ कात्तिक, काठमाडौं । मुक्तिनाथ बिकास बैंकले २१.०५ प्रतिशत लाभांश दिने भएको छ ।  बैंकको कात्तिक ८ गतेको सञ्चालक समितिको बैठकले यस्तो निर्णय गरेको हो । बैंकले हालै जारी गरेको १० बराबर ४ अनुपात (४० प्रतिशत) हकप्रद सेयरपछि कायम हुने पूँजीको आधारमा लाभांश दिने भएको हो । बैंकको बोनस सेयर वितरणपछि चुक्ता पूँजी २ अर्ब ५९ करोड रुपैयाँ पुग्नेछ । बैंकको प्रस्ताव राष्ट्र बैंकबाट स्वीकृत र बैंकको आफ्नो साधारण सभाबाट पारित हुन बाँकी रहेको छ । 
",bank
"१५ कात्तिक, काठमाडौं । भारतले चलनचल्तीमा रहेका नोटमाथि प्रतिबन्ध लगाएको ठ्याक्कै वर्षदिन बित्यो । नेपाली बैंकहरुमा जम्मा रहेका र रातारात अवैध बनेका आठ करोड मूल्यका भारतीय मुद्रा साटिने कुनै लक्षण छैन । बैंकिङ प्रणालीमै रहेको रकम सटहीमा समेत ठोस उपलब्धि नेपालले हासिल गर्न सकेन । त्यसका लागि डेपुटी गभर्नर चिन्तामणि शिवाकोटी नेतृत्वको टोली भारत पुगेर केही चरणमा छलफल पनि नभएको होइन । डेपुटी गभर्नर शिवाकोटीकै नेतृत्वमा सटहीका मोडालिटीसमेत तयार गरिएको थियो । भारतीय रिजर्भ बैंकको टोली नेपाल आएर केही बैंकहरुसँग अन्तरक्रिया पनि गर्‍यो  । त्यही टोली भुटानमा समेत छलफलका लागि पुग्यो । भुटानमा रहेका नोट सटही भए, नेपालका साटिएनन् । एक वर्षको अवधिमा नेपालका प्रधानमन्त्री र राष्ट्रपतिको समेत भारत भ्रमण भए । तर, नेपाली पक्षले यस विषयमा कुनै छलफल गरेन ।
",bank
"﻿३० पुस, काठमाडौं । सांग्रिला डेभलपमेण्ट बैंकले आफ्ना सेयरहरु अभौतिकिकरण गर्नका लागि  सिडिएस एण्ड क्लियरिङ लिमिटेडसँग सम्झाैता गरेको छ ।
कम्पनीले पुस मसान्तपछि भौतिक धित्तोपत्रको कारोबार नहुने हुँदा सेयर कारोबार गर्नको लागि सम्पूर्ण सेयरधनीहरुलाई डिम्याट् खाता खोली आभैतिकरण गर्न अनुरोध गरेको छ ।
सांग्रिला डेभलपमेण्टको धित्तोपत्र कारोबार सम्बन्धी रेकर्ड राख्ने, दाखिला खारेज वा नामसारी गर्ने सम्बन्धी सम्पूर्ण कार्यहरु गर्नेको लागि शेयर रजिष्ट्रारमा एनआईबिएल क्यापिटल मार्केट्स लिमिटेडलाई नियुक्त गरेको बैंकका डेपुटी सीइअो दिनेश थकालीले जानकारी दिए ।  ।",bank
"﻿भुवन पौडेल
काठमाडौं, १ माघ – नेपाल धितोपत्र बोर्डले धितोपत्र दलाल कम्पनीलाई सेयर डिलर र मार्जिन ल्याडिङको काम गर्न दिने भएको छ । दलाल कम्पनीको कार्यक्षेत्र विस्तारका लागि बोर्डले आन्तरिक छलफल सुरु गरेको छ । २ दशकदेखि सेयरको कारोबारमात्र गर्दै आएका दलाल कम्पनीले अब सेयर डिलर तथा मार्जिन ल्याडिङको पनि काम गर्ने पाउनेछन् । यस विषयमा दलाल कम्पनीसँग बोर्डले सुधार र पूँजी तथा संरचनागत पूर्वाधारका लागि रायसमेत मागेको छ ।
हाल न्यूनतम २० लाख रुपैयाँमात्र चुक्ता पुँजी भएका दलाल कम्पनीको कार्यक्षेत्र विस्तार गर्दा कामसँगै संस्थागत क्षमतालाई पनि हेरिने भएकाले पूर्वाधार तथा पूँजी वृद्धि जरुरी रहेको बोर्डका अध्यक्ष डा. रेवतबहादुर कार्की बताउछन् । “सेयर बजारको विकासका र विस्तारका लागि सर्वसाधरणसँग प्रत्यक्ष सम्पर्क राख्ने दलाल कम्पनीको स्तरोन्नति हुन जरुरी छ,” उनले भने, “उनीहरूको कार्यक्षेत्र विस्तार गर्न हालको पुँजी र संरचनाले पुग्दैन ।” धितोपत्र दलाल व्यावसायी नियमावली–०६४अनुसार सेयर कारोबार गर्ने दलालको चुक्ता पुँजी २० लाख रुपैयाँ र सेयर डिलरको काम गर्ने कम्पनीको २ करोड रुपैयाँ हुनुपर्ने छ ।
धितोपत्र बजारको स्वस्थ प्रतिस्पर्धाका लागि केही बाणिज्य बैंक पनि सहायक कम्पनीमार्फत सेयर कारोबार गर्न आए राम्रो हुने उनले बताए । सक्दो छिटो सुझाव दिने गरी पत्राचार गरेको बताउदै कार्कीले भने, “यो कामका लागि धेरै समय नै छैन् ।”
नेपाल स्टक ब्रोकर एसोसिएसनका अध्यक्ष प्रियराज रेग्मीले हालका अधिकाशं दलाल कम्पनी मार्जिन ल्याडिङ, सेयर डिलर र कारोबार गर्ने काम गर्न योग्य रहेको बताए । “बोर्ड कार्यक्षेत्र विस्तार गर्न दलाल कम्पनीले सुधार गर्नुपर्ने पुँजी तथा पुर्वाधारको विषयमा सल्लाह मागेको छ,” रेग्मीले भने,“बोर्डले तोकको पुँजी तथा पूर्वाधारका लागि हामी तयार छांै ।”
कार्यक्षेत्र विस्तार हुँदा दलाल कम्पनीको जिम्मेवारीसमेत बढ्ने उनको भनाइ छ । पुँजीको आधारमा मार्जिन ल्याडिङको काम गर्ने सिमा हुने व्यवस्था हुन सक्ने भएकाले बोर्डकमो मापदण्ड पूरा गर्न उत्साहित रहेको उनले बताए । रेग्मीले कम्पनीमा लगानी भएको पुँजीको उपयोगिता हुनुपर्ने बताए । विषेशज्ञतासहितको जनशक्तिसमेत थप गर्न तयार रहेकोे बताएका रेग्मीले भने, “त्यसको प्रयोग गर्न पाउनु प¥यो ।”
दलाल कम्पनीको हालको कार्य क्षेत्र सिमित भएकाले विस्तार गर्न पुँजी संरचना सुधार गरी दक्ष जनशक्तिको व्यवस्था गर्नुपर्ने नेपाल स्टक एक्सचेन्ज (नेप्से)का महाप्रबन्धक सिताराम थपालियाले बताए । बजारको विस्तार गर्न नेप्सेमात्र नभई दलाल कम्पनी पनि सबल हुनुपर्ने उनले बताए ।
  सेयर दलालले डिलर र मार्जिन ल्याडिङको काम गर्न पाउने        ",bank
"﻿भुवन पौडेल
काठमाडौं, ४ माघ- नाकाबन्दीले मुलुकको समग्र अर्थतन्त्र नकारात्मक देखिए पनि सेयर बजारले भने नयाँ उचाइ बनाएको छ । गत भदौपछि लगातार घट्न थालेको नेपाल स्टक एक्सचेन्ज(नेप्से) परिसूचक आइतबार १ हजार २१२ अंकमा पुगेको छ । यो अहिलेसम्मकै उच्च बिन्दु हो । सेयर बजारलाई समकालीन अर्थतन्त्रको ब्यारोमिटरका रूपमा हेरिए पनि नेपालमा भने त्यसको उल्टो तस्बिर देखिन थालेको छ ।
नेप्से परिसूचक भदौ २९ गते १ हजार २०५.८४ अंकमा पुगेको थियो । त्यसपछि घट्ने क्रम लिएको सेयर परिसूचक १ हजार ३४ अंकसम्म झरेको थियो । भूकम्प तथा राजनीतिक अस्थिरताले सेयर बजारसमेत स्थिर हुन सकेन । यो बीचमा सेयर बजार घट्ने–कढ्ने भइरह्यो । सुधारको क्रमभन्दा पनि घट्ने क्रमले प्राथमिकता पाएको थियो । भदौमा नाघेको १ हजार २०० बिन्दु पुनः पुग्नका लागि ४ महिना लाग्यो । सो अवधि पार गरेपछि आइतबार नेप्सेले नयाँ उचाइ कायम गरेको हो ।
वैशाखको भूकम्पले गरेको बिनासपछि सरकारले शनिबारदेखि पुनर्निर्माण महाअभियान सुरु गरेको छ । निर्माणका काम हुने भए पनि सरकारी खर्च हुने तथा अर्थतन्त्र चलायमान हुन सहयोग पुग्नेछ । यसले सेयर बजारमा सकारात्मक प्रभाव परेको जानकारहरू बताउँछन् । नेपाल धितोपत्र बोर्डले आइतबारदेखि पेपरलेस अर्थात् अटोमेसन प्रणाली अनिवार्य गरेकाले पनि बजारप्रति लगानीकर्ता आकर्षित भएका हुन् ।
सेयर बजारमा नयाँ अध्याय सुरु भएको बताउँदै नेपाल धितोपत्र बोर्डका अध्यक्ष डा. रेवतबाहादुर कार्कीले भने, “सेयर बजार आधुनिक भएपछि लगानीकर्ताको विश्वास बढेको हो ।” अर्थतन्त्र सहज अवस्थामा नभए पनि सेयर बजारमा सुधार आएको उनले बताए । लगानीका अन्य क्षेत्रहरू नभएकाले सेयर बजारमा सुधार आएको उनको बुझाइ छ ।
आर्थिक वर्ष ०७२÷०७३ को मौद्रिक नीतिले बैंक तथा वित्तीय संस्थाको चुक्ता पुँजी ४ गुणा बढाउने व्यवस्था गरेको छ । भूकम्पले असर पारेको अर्थतन्त्र बिर्सेर सेयर बजार सुधारको गतिमा देखियो । पछिल्लो समय लगानीकर्तामा आशा बढाउने मुख्य भूमिका खेलेको नयाँ संविधान जारी भए पनि अर्थतन्त्रका लागि भने निकै अप्ठ्याराहरू झेल्नुपरेको छ । अर्थतन्त्र समस्यामा परेपछि विकास निर्माणदेखि सम्पूर्ण काम ठप्पप्रायः भए । यसले गर्दा बैंक तथा वित्तीय क्षेत्रमा लगानीयोग्य पुँजी बढ्न गयो । बैंकिङ क्षेत्रमा तरलता बढेपछि ब्याजदर घटेपछि सेयर बजार बढेको हो । सेयर बजार र वित्तीय क्षेत्रको ब्याजदरमा उल्टो सम्बन्ध हुन्छ ।
विगतमा पनि अर्थतन्त्र र सेयर बजारको सम्बन्ध उल्टो रहँदै आएको बताउँदै लगानीकर्ता अम्बिकाप्रसाद पौड्यालले भने, “समग्र अर्थतन्त्र नकारात्मक भएकाले बजार नयाँ–नयाँ उचाइ बनाउनतर्फ लागेको हो ।” सेयरमा लगानी गर्न इन्धन तथा विद्युत् नचाहिने भएकाले पनि सकारात्मक असर परेको उनले बताए । वित्तीय क्षेत्रमा तरलता बढेकाले सेयर बजार बढ्न थप मद्दत पुगेको उनको बुझाइ छ । पछिल्लो समय ऋणबाट भन्दा पनि बचतबाट सेयरमा लगानी गर्ने लगानीकर्ता धेरै भएकाले बजारमा सुधारको विकल्प नरहेको पौड्यालले बताए ।
आइतबार कारोबार सुरु हुँदा १ हजार १९०.१६ अंकमा रहेको नेप्से परिसूचक २१.८४ अंकले बढेर १ हजार २१२ अंकमा पुगेको हो । आइतबार नेप्सेमा कारोबार भएका अधिकांश कम्पनीको सेयर मूल्य बढेपछि बजार परिसूचक सकारात्मक भएको हो ।
नेप्सेमा कारोबार भएका समूहगत परिसूचकमध्ये बैंकिङ २४.५६, होटल १५.९५, विकास बैंक १७.९५, वित्त १.२२, बिमा १२७.९८ र अन्य समूह ११.७५ अंकले बढेका छन् । तर, जलविद्युत् समूहमात्र २.७५ अंकले घटेको छ । नेप्सेमा ८९ कम्पनीको २ हजार ५६९ कारोबारबाट ५४ करोड ८१ लाख १६ हजार रुपैयाँबराबरको ८ लाख २५ हजार ९५४ कित्ता सेयर किनबेच भएको छ । आइतबार नेप्सेको बजार पुँजीकरणसमेत १३ खर्ब रुपैयाँ नाघेको छ ।
  सेयर बजार नयाँ उचाइमा        ",bank
"﻿यादव हुमागार्इं
काठमाडौं, ४ माघ – एउटै व्यक्ति २ कार्यकालभन्दा बढी बैंकको अध्यक्ष बन्न नपाउने बैंक तथा वित्तीय संस्थासम्बन्धी ऐन (बाफिया) विधेयकको व्यवस्थामा सांसदहरूले असन्तुष्टि जनाएका छन् । बिभिन्न बैंकका अध्यक्षसमेत रहेका सांसदहरूले विधेयक संशोधन प्रस्ताव दर्ता गर्दै अध्यक्षको कार्यकाल तोक्ने व्यवस्था हटाउन माग गरेका हुन् ।
सभासदहरू उदयशमशेर राणा, इच्छाराज तामाङ, उमेश श्रेष्ठ, बाबुराम पोखरेल, भीष्मनाथ अधिकारी, प्रेमबहादुर आले, गणेशकुमार पहाडी, र यज्ञराज सुनुवारले सोमबार व्यवस्थापिक संसद् सचिवालयमा संशोधन प्रस्ताव दर्ता गरेका छन् । लगानीकर्ताले आफ्नो लगानीको सुरक्षाका लागि जति समय पनि बैंक तथा वित्तीय संस्थाको सञ्चालक बन्न पाउनुपर्ने तर्क राख्दै उनीहरूले कार्यकाल तोक्ने व्यवस्था नै हटाउन माग गरेका हुन् ।
“लगानीकर्ताहरूले आफ्नो लगानीको रेखदेख गर्न कुनै पनि व्यक्तिलाई जतिसुकै पटक पनि सञ्चालक नियुक्ति गर्न पाउने व्यवस्था गर्नु बाञ्छनीय हुने हुँदा दफा १५ को उपदफा (२) हटाउन प्रस्ताव पेस गर्छु,” कांग्रेसका सांसद उदय राणाले दर्ता गरेको संसोधन प्रस्ताबमा भनिएको छ ।
बाफियाको दफा १५ को उपदफा २ मा ‘यो ऐन प्रारम्भ भएपछि नियुक्ति भएको अध्यक्ष वा प्रबन्ध सञ्चालक बढीमा २ कार्यकालमात्रै रहन सक्ने’ उल्लेख छ ।
बैंक अध्यक्षको कार्यकाल तोक्ने व्यवस्था खारेज गर्न प्रस्ताव गर्ने सांसदमध्ये २ जना बैंकको बहालवाला अध्यक्ष हुन् । सांसद इच्छाराज तामाङ सिभिल बैंकका र उमेश श्रेष्ठ प्राइम बैंकका अध्यक्ष छन् ।
यसअघि तामाङलगायतका सांसदहरूले बैंक तथा वित्तीय संस्थाको पुँजी बढाउने राष्ट्र बैंकको निर्णयको अर्थ समितिमा विरोध गरेका थिए । उनीहरूले पुँजी वृद्धि निर्णय फिर्ता लिनका लागि राष्ट्र बैंकलाई निर्देशन दिनुपर्ने माग गरेपछि यस विषयमा सांसदहरूको राय बाझिएपछि कुनै निर्णय नै नगरी बैठक टुंगिएको थियो ।
एकै व्यक्ति लामो कार्यकालसम्म पदमा बसिरहँदा संस्थाको सुशासनमा समस्या देखिएको तर्क राख्दै नेपाल राष्ट्र बैंकले अध्यक्ष तथा सञ्चालकमा २ कार्यकालभन्दा बढी बस्न नपाउने व्यवस्था प्रस्ताव गरेको थियो । तर, उक्त मस्यौदामा संशोधन गरी अर्थ मन्त्रालयले सञ्चालकको कार्यकालको सीमा हटाएर अध्यक्षलाई मात्रै २ कार्यकालको सीमा तोकी संसद्मा पेस गरेको थियो ।
अर्थ समितिमा छलफल
अर्थमन्त्रीले संसद्मा पेस गरेको बाफिया विधेयकमाथि आइतबारबाट व्यवस्थापिका संसद्अन्तर्गतको अर्थ समितिमा छलफल सुरु भएको छ । आइतबार भएको छलफलमा मस्यौदामाथि २२ जना सांसदले ५२ वटा संशोधनको प्रस्ताव पेश गरेको समितिका सभापति प्रकाश ज्वालाले जानकारी दिए ।
आइतबारको बैठकले उपसमिति बनाएर बाफियामाथि छलफल गर्ने निर्णय गरेको छ । बैठकमा पूर्वअर्थमन्त्री सुरेन्द्र पाण्डेले उपसमिति बनाएर छलफल गर्न गरेको प्रस्तावमा पूर्वअर्थमन्त्री डा. रामशरण महतले समर्थन गरेपछि समितिले उपसमिति बनाउने निर्णय गरेको हो ।
मस्यौदामाथी छलफलका लागि समितिले सोमबारको बैठकमा अर्थ मन्त्रालय, राष्ट्र बैंक र कानुन मन्त्रालयका प्रतिनिधिलाई समेत बोलाएको छ । बैठकले संशोधन प्रस्ताव राख्ने सांसदहरूलाई प्रस्तावको औचित्य पुष्टि गर्ने अवसर दिने निर्णय गरेको छ ।
  बैंक अध्यक्षको कार्यकाल तोक्ने व्यवस्था हटाउन प्रस्ताव        ",bank
"﻿५ माघ, काठमाडौं । राष्ट्र बैंकबाट मर्जरको अन्तिम स्वीकृत पाएका प्रभू र ग्राण्ड बैंक एकआपसमा गाभिएर आगामी फागुनदेखि एकीकृत कारोबार गर्ने भएका छन् । मर्जपछि बैंकको चुक्ता पुँजी ५ अर्ब ८८ करोड १४ लाख दुई हजार रुपैयाँ पुग्नेछ ।
सोमबार साँझ बसेको राष्ट्र बैंकको सञ्चालक समितिको बैठकले यी दुई संस्थालाई मर्जरको अन्तिम स्वीकृत प्रदान गरेका छ ।
‘राष्ट्र बैंकबाट अन्तिम स्वीकृति पाइसकेका छौं,’ प्रभू बैंकका प्रमुख कार्यकारी अधिकृत अशोक सेरचनले अनलाइनखबरसँग भने- आगामी फागूनसम्ममा एकीकृत कारोबार सुरु हुने छ ।’ फागुनमा यी बैंकबीचको एकीकृत कारोबार भए वाणिज्य बैंकहरुको संख्या २९ मा झर्ने छ ।
यसअघि नै प्रभूले ग्राण्डलाई एक्वायर गरेर ०७२ भदौमा एकीकृत कारोबार गर्ने लक्ष्य राखेको थियो । तर, प्राविधिक कारण देखाउँदै राष्ट्र बैंकले एक्वायरमा नभई मर्जरमा जान सुझाव दिएपछि दुबै संस्थाले कात्तिकमा विषेश साधारणसभा गरी मर्जरमा जाने निर्णय गरेका थिए । साधारणसभा लगत्तै दुबै संस्थाले मर्जरका लागि स्वीकृति दिन राष्ट्र बैंकमा निवेदन दिएका थिए ।
ग्राण्ड बैंकको स्वाप रेसियो प्रतिकित्ता ६५.५८ रुपैयाँ कायम गरिएको शेरचनले बताए । प्रभूको भने प्रतिकित्ता स्वाप रेसियो १२१.४५ रुपैयाँ तोकिएको छ । मर्जर पश्चात संस्थाको नाम ँप्रभु बैंक लिमिटेड’ रहनेछ भने प्रमुख कार्यकारी अधिकृत प्रभु बैंकका अशोक शेरचन नै रहनेछन् ।
मर्जपछि बैंकको शाखा र काउण्टर संख्या १ सय ३६, एटिएम संख्या १ सय २३ र कर्मचारीहरुको संख्या करिव एक हजार तीन सय ५० पुग्नेछ । शाखा सन्जाल, एटिएम संख्याका आधारमा यस बैंक निजी क्षेत्रको सबैभन्दा ठुलो बैंक हुनेछ । तत्कालीन प्रभू विकास बैंकले ले ०७१ भदाैमा तत्कालीन किष्ट बैंकसहित चार संस्थालार्इ गाभेर प्रभू बैंकको रूपमा एकीकृत कारोबार सुरू गरेको थियो ।
नेपाल राष्ट्र बैंकले ०७४ असार मसान्तसम्ममा वाणिज्य बैंकहरुको न्यूनतम चुक्ता पुँजी ८ अर्ब रुपैयाँ हुनुपर्ने व्यवस्था गरेपछि बैंक तथा वित्तीय संस्थाहरुले पुँजी बढाउन धमाधम मर्जरमा जान थालेका हुन् ।",bank
"﻿ ५% सेयर र ट्रेड युनियनको अधिकारका लागि संशोधन प्रस्ताव
यादव हुमागाई
काठमाडौं, ५ माघ- बैंक/वित्तीय संस्थामा कार्यरत कर्मचारीलाई सेयर र ट्रेड युनियनको हक सुरक्षित गर्न सांसदहरूले बैंक तथा वित्तीय संस्थासम्बन्धी ऐन (बाफिया)को संशोधन विधेयकमै संशोधन प्रस्ताव गरेका छन् ।
अर्थमन्त्री विष्णु पौडेलले संसद्मा पेस गरेको संशोधन विधेयकमा बैंक÷वित्तीय संस्थाका कर्मचारीलाई दिइँदै आएको ५ प्रतिशत सेयर खारेज गरिएको छ । बैंक कर्मचारीले टे«ड युनियन खोल्न नपाउने प्रावधान प्रस्ताव गरेपछि सांसदले यसको विरोध गरेका छन् ।
व्यवस्थापिका संसद्अन्तर्गत अर्थ समितिको बैठकमा सोमबार सांसदहरूले कर्मचारीलाई सेयर र ट्रेड युनियनको अधिकार नदिने व्यवस्थाको चर्को विरोध गरे । “वित्तीय क्षेत्रका कर्मचारीहरू एउटा ज्यामीले जति पनि ज्याला नपाई काम गरिरहेका छन्,” सांसद यज्ञराज सुनुवारले भने, “कर्मचारीलाई सेयरमा पनि बाइपास गर्नु ठीक होइन । बैंकमा युनियन खोल्न नपाउने व्यवस्था श्रम ऐनको विपरीत हो ।”
बाफियामा बैंक÷वित्तीय संस्थाले सर्वसाधारणका लागि आफ्नो जारी पुँजीको ३० प्रतिशत सेयर छुट्ट्याउनुपर्ने र त्यसमध्ये ५ प्रतिशतसम्म आफ्ना कर्मचारीलाई दिन सक्ने व्यवस्था थियो ।
सांसदहरू जनकराज जोशी, चूडामणि विक, पेम्बा लामाले कर्मचारीको अधिकार कटौती गरिएकोमा आपत्ति जनाए । “बैंकहरूले न्यून तलबमा काम लगाएर शिक्षित जनशक्तिको शोषण गरिरहेका छन्,” विकले भने, “यो विषयमा पनि राष्ट्र बैंकको ध्यान पुग्नुपर्छ ।”
लामाले सर्वसाधारणको सेयर हिस्सा बढाएर भए पनि कर्मचारीका लागि सेयर छुट्ट्याउनुपर्ने बताइन् । गोमा कुवँरले कर्मचारीको युनियन खोल्ने अधिकार कटौती गर्ने प्रस्ताव श्रम ऐन र नेपालले स्वीकार गरेका अन्तर्राष्ट्रिय श्रम सन्धिविपरीत भएको उल्लेख गरिन् । अर्का सांसद इच्छाराज तामाङले अध्यक्ष र सञ्चालकको कार्यकाल तोक्ने व्यवस्था स्वतन्त्र रूपमा व्यवसाय गर्न पाउने संविधानको मौलिक हकविपरीत भएको टिप्पणी गरे ।
बैठकमा संशोधन प्रस्ताव राखेका सांसदलाई औचित्य पुष्टि गर्ने अवसर दिइएको थियो । बाफिया संशोधन मस्यौदामाथि २२ सांसदले ५२ वटा संशोधन प्रस्ताव गरे पनि बिहीबारको बैठकमा थोरै सांसदमात्र उपस्थित भएर बोलेका थिए । बैठकमा अर्थसचिव सुमन शर्मा, गभर्नर डा. चिरञ्जीवी नेपाललाई पनि बोलाइएको थियो ।
बाफियामा सेयर बाँडफाँड, सञ्चालक समितिको योग्यता र कार्यकाल, सीईओको योग्यता, सेयर खरिद, कर्जा असुली, बैंक खारेजी, जरिवाना, कर्मचारी युनियनलगायत विषयमा संशोधन प्रस्ताव परेको समिति सभापति प्रकाश ज्वालाले जानकारी दिए ।
छलफलका लागि उपसमिति
बैठकले बाफिया संशोधन विधेयकबारे दफावार छलफलका लागि उपसमिति गठन गरेको छ । ७ सदस्यीय उपसमितिमा उदय शमशेर राणा, इच्छाराज तामाङ, दीपक कुइँकेल, केदार सञ्जेल, गोपाल दहित, विमलकुमार केडिया र गोमा कुवँर छन् । उपसमितिलाई १५ दिनभित्र प्रतिवेदन तयार पारी बुझाउने अधिकार दिइएको छ ।
  बैंक कर्मचारीको अधिकारमा सांसदको समर्थन        ",bank
"﻿पुष्प दुलाल
५ माघ, काठमाडौं । एकथरी सांसदहरुले बैंकिङ क्षेत्रमा शैक्षिक जनशक्तिमाथि व्यवस्थापनले शोषण गरिरहेको छ भन्ने आरोप लगाइरहेका बेला अर्काथरी सांसदहरुले भने कर्मचारीलाई निजामती कर्मचारीकोभन्दा बढी सेवा सुविधा दिन नहुने प्रस्ताब दर्ता गराएका छन् ।
संसदमा छलफलका क्रममा रहेको बैंकिङ कसूर तथा सजाय सम्बन्धी विधेयक २०७१ मा सांसदहरु प्रेम सुवाल, डिल्लीप्रसाद काफ्ले, अनुराधा थापामगरले बैंकका कर्मचारीको तलब सरकारी कर्मचारीको भन्दा बढी गर्न नहुने संसोधन प्रस्ताब दर्ता गराएका हुन् ।
‘अन्यत्र जुनसुकै कुरा लेखिए पनि बैंक तथा वित्तीय संस्थाका कर्मचारीले निजामती कर्मचारीकोभन्दा बढी तलब, सुविधा र कर्जा वा सापटी लिनु हुँदैन भन्ने बाक्यांस विधेयकमा थप्नुपर्ने’   बैंकिङ कसूरको विधेयकको दफा १४ को उपदपफा १ मा संसोधनका लागि सांसदहरुले दर्ता गरेको संसोधन प्रस्ताब हो, यो ।
संसदको ‘फूल हाउस’ मा छलफल भइ आवश्यक छलफल गरी संसोधन गर्न व्यवस्थापिका संसदको अर्थ समितिमा पठाइएको छ । आगामी केहीदिन भित्रमा बैंकिङ कसूरको विधेयकमा अर्थ समितिमा छलफल हुने समितिका सभापति प्रकाश ज्वालाले जानकारी दिए ।
बैंकका अध्यक्ष र सञ्चालक नै सांसद भएपछि
बैंकिङ क्षेत्रको उच्च तहमा पुगेपछि आकर्षक तलब/भत्ता तथा सेवा/सुविधा पाइने भएपछि दक्ष र युवा जनशक्ति बैंकिङ क्षेत्रमा आकषिर्त भइरहेका बेला सांसदहरुले सरकारी कर्मचारीको भन्दा बढी तलब/भत्ता नदिन माग गर्नुलाई आश्चर्यजनकरुपमा हेरिएको छ ।
बैंकका अध्यक्ष तथा सञ्चालक समेत रहेका सांसदहरु भएकाले कर्मचारीको हित बिपरित ऐन कानून बनाउन लबिङ भइरहेको केही सांसदहरु अनौपचारिक कुराकनीका क्रममा बताउँछन् । अाधा दर्जन जति बैंकका सञ्चालकहरु सांसद छन् ।
‘बैंकका अध्यक्ष र संचालक नै सांसद छन्, उनीहरू जतिसक्दो कर्मचारीलार्इ पेलेर अाफू मालामाल कमाउन चाहन्छन्’ अर्थ समितिका एक सांसदले भने- ‘त्यसका लागि भएभरको बल प्रयोग गरिरहेका छन् ।’
सिभिल बैंकका अध्यक्षसमेत रहेका इच्छाराज तामाङ त बैंक तथा वित्तीय संस्था सम्बन्धी विधेयक २०७२ को प्रतिवेदन बनाउन अर्थ समितिले गठन गरेको उपसमितिमै बसेका छन् । ‘कन्फ्लिट अफ इन्ट्रेस्ट’ भएको विषयमा सांसदले संसदको फोरम प्रयोग गर्न नहुने भनिए पनि अर्थ समितिमा भने त्यो मान्यताको वास्ता गरिएको छैन ।
‘उहाँ (इच्छाराज तामाङ) सिभिल बैंकको अध्यक्षका हैसियतले संसदले गठन गरेको उपसमितिमा बस्नुभएको हो भनेर हामीले ठान्नु हुँदैन । यो संसद हो, उहाँ सांसद हो । त्यसैले उपसमितिमा उहाँ बस्नुलाई एक विज्ञको सहभागिताकोरुपमा लिनुपर्छ ।’ अर्थ समितिका सभापति प्रकाश ज्वालाले अनलाइनखबरसँग भने ।
कर्मचारीमाथि शोषण गर्ने षड्यन्त्र
अर्थ समितिको सोमबारको बैठकमा सांसद चुणामणि विश्वकर्मा जंगलीले बैंक व्यवस्थापनले कर्मचारीको शोषण गर्ने षड्यन्त्रसहित यस्तो प्रस्ताब गरिएको अारोप लगाए । ‘बैंकिङ क्षेत्रमा काम गर्ने कर्मचारीलाई १०/१२ हजार रुपैयाँमा काम लगाएर शिक्षित जनशक्तिको पनि पोषण गरिएको छ,’ जंगलीले भने- ‘यस क्षेत्रका कर्मचारीको न्यूनतम तलब राष्ट्र बैंकले तोकिदिनु पर्छ ।’
बैंकिङ क्षेत्र निकै संवेदनशील क्षेत्र भएकाले आकर्षक तलब नभए कर्मचारीमा अपराधिक मानसिकता उत्पन्न हुनसक्ने जोखिमलाई समयमै मध्यनजर गर्न सांसद पेम्बा लामाले आग्रह गरिन । ‘बैंकिङ जस्तो संवेदनशील क्षेत्रमा काम गर्ने कर्मचारीलाई दिइएको इन्सेन्टिभ कटौती गर्दा त्यसको परिणाम कस्तो आउला ?’ उनले प्रश्न छ ।
सम्बन्धित समाचारहरू
बैंकका कर्मचारीलाई सेयर नदिने अर्थमन्त्रीको प्रस्ताव 
बैंकिङ कसूरका दोषीलाई आजीबन जेल हाल्ने तयारी

बैंकका अध्यक्ष सांसदको मागस् एकैव्यक्ति आजीवन बैंकको अध्यक्ष बस्न पाउनुपर्ने

यस्तो छ बाफियाको विधेयकमा इच्छाराज तामाङको टिप्पणी

",bank
"﻿डुन्डुराज आचार्य
काठमाडौं, ६ माघ- ०५० माघबाट औपचारिक कारोबार सुरु भएको सेयर बजारमा आर्थिक वर्ष ०५०÷५१ को कुल बजार पुँजीकरण १३ अर्ब थियो । सोमबार नेपाल स्टक एक्सचेन्ज (नेप्से)ले १२१४.३१ अंकको ऐतिहासिक उचाइ कायम गरिरहँदा कुल बजार पुँजीकरण १३ खर्ब नाघेको छ, जुन वार्षिक ६५ प्रतिशतबराबरको वृद्धि हो ।
यसको अर्थ, सेयर बजारका लगानीकर्ताहरूको कुल सम्पत्ति वार्षिक ६५ प्रतिशतबराबरले बढ्दै गएको छ । बजार पुँजीकरण भनेको सूचीकृत कम्पनीहरूको कुल सेयरको कुल बजार मूल्य हो । आव ०५०÷५१ सम्म नेप्सेमा ६६ कम्पनी सूचीकृत थिए । अहिले २३२ कम्पनी सूचीकृत छन् ।
सेयर विश्लेषक रविन्द्र भट्टराई अन्य क्षेत्रमा लगानीको अवसर कम हुनु तथा बजारमा तरलता केन्द्रित हुनुले वृद्धिदर यति धेरै भएको बताउँछन् । नेप्सेको अंक उचाइले मात्रै बजार विकासको उचाइलाई मापन नगर्ने भएकाले नियामक निकायहरूले भौतिक, कानुनी र शैक्षिक पूर्वाधारको तीव्र विकास गर्न जरुरी रहेको उनले बताए । “बजारको विवेकपूर्ण विकासका लागि शैक्षिक पूर्वाधार विकासलाई तीव्रता दिनुपर्छ,” उनले भने ।
अर्का सेयर विश्लेषक सन्दीपविक्रम राणा देशभरका लगानीकर्तामा सेयर बजारप्रति क्रेज बढ्दै गए पनि नियामक निकाय काठमाडौंमा सीमित भएको बताउँछन् । हाइड्रोपावरमा स्थानीयले पाउने सेयर हिस्साको उदाहरण दिँदै उनले भने, “उपत्यकाबाहिरका लगानीकर्ताले किन्ने र बेच्ने दुवै सुविधा स्थानीयस्तरबाटै पाउने अवस्थाको निर्माण गर्नतर्फ नियामक निकाय लाग्नुपर्छ ।”
नेपालको सेयर बजारले २२ वर्षे अनुभव बटुलिकेको छ, बजारको साइज १३ अर्ब रुपैयाँबाट १३ खर्ब रुपैयाँ पुगिसकेको छ तर लगानीकर्ताको पहुँच काठमाडौं जिल्लाबाहिर विस्तार हुन सकेको छैन न त सेयरमा गरिएको लगानीमा पाउने लाभांशमा सहज पहुँच छ । लगानीकर्ताको सहज पहुँच पुग्न नसक्दा वाणिज्य बैंकहरूमा मात्र करिब २ अर्ब लाभांश थुप्रिएको छ ।
नेप्सेका महाप्रबन्धक सीताराम थपलिया सेयर बजारको विस्तारसँगै लगानीकर्ताको सुविधाका लागि धेरै कदमहरू चालिएको बताउँछन् । “हामी धेरै एड्भान्स हुँदै गइरहेका छौं, करिब २ वर्षको अवधिमा औंलामा गन्न नसकिने गरी काम भएका छन्,” उनी भन्छन्, “उपत्यकाबाहिरका लगानीकर्तालाई पनि ख्याल गरेर नेप्से र नेपाल धितोपत्र बोर्डले काम गरिरहेका छन् ।”
  सेयर बजारमा लगानीकर्ताको सम्पत्ति वार्षिक ६५% वृद्धि        ",bank
"﻿भुवन पौडेल
काठमाडौं, ७ माघ- अभौतिक सेयर (डिम्याट)मात्र कारोबार हुने भएपछि दोस्रो बजारमा सेयरको कृत्रिम माग बढ्न थालेको छ । मूल्य पनि अस्वाभाविक रूपमा बढ्न थालेको छ । मूलतः राजनीतिक अवस्था र कम्पनीहरूको लाभांशका आधारमा बढ्नुपर्ने सेयर कारोबार प्रविधिको कारण देखाएर बढाउन थालिएको छ । यसले सोझा लगानीकर्ता फस्ने सम्भावना बढेको छ । सेयर बजार परिसूचकमा समेत यसको असर देखिएको छ ।
नेपाल धितोपत्र बोर्डले माघ १ देखि लागू गरेको डिम्याट कारोबारका कारण सेयर माग र आपूर्तिबीचको सन्तुलन बिग्रिएको छ । सेयर बिक्री गर्न चाहेका लगानीकर्ताले भौतिक रूपको सेयर बिक्री गर्न सक्दैनन् । अभौतिक रूपमा परिवर्तन गरी बिक्री गर्दा करिब महिना दिनको समय लाग्छ । लगानीकर्ताले पनि आफूले चाहेको सेयर अभौतिकीकरण नभएको हुँदा पर्खनुपर्छ । अनिवार्य डिम्याटका कारण बजारमा माग र आपूर्तिबीचको सन्तुलन बिग्रनु र यस्तो अवस्थालाई केही लगानीकर्ताले अवसरको रूपमा समेत लिन सक्ने भएकाले सोझा लगानीकर्ता फस्ने सम्भावना रहन्छ ।
मंगलबारसम्ममा केन्द्रीय निक्षेप सेवा (सीडीएस)ले १७२ कम्पनीका ३० करोड ३४ लाख १३ हजार ६८२ कित्ता सेयर अभौतिकीकरण गरेको छ । आइतबारदेखि कागजी रूपमा सेयर प्रमाणपत्रको कारोबार भएको छैन । तर, सीडीएसले अभौतिकीकरण गरेको सेयर नेप्सेमा कुल सूचीकृत सेयरको १०.७१ प्रतिशत मात्र हो । मंसिर अन्तिमसम्म नेप्सेमा २२७ कम्पनीका २ अर्ब ८३ करोड २३ लाख ९७ हजार कित्ता सेयर सूचीकृत छन् । यो अधिकांश संस्थापक सेयर हो । संस्थापक सेयर कारोबार प्रक्रिया झन्झटिलो भएको हुँदा हाल डिम्याट भएको मध्ये थोरैमात्र हिस्सा छ ।
यसै सातामात्र नेप्से परिसूचक २१ अंकले बढेर हालसम्मकै उच्च बिन्दुमा पुगेको छ । अनिवार्य डिम्याटका कारण अनावश्यक हल्लाले यो सुधार ल्याएको विश्लेषकहरू बताउँछन् । माघ १ देखि अनिवार्य डिम्याट भएकाले २४ कम्पनीको सेयर कारोबार नै नहुने अवस्था छ । नेप्सेमा औसत दैनीक १५० कम्पनीको कारोबार हुनेमा त्यो घटेर पछिल्ला दिनमा ९० कम्पनीमा झरेको छ ।
नेप्सेमा सूचीकृत सेयर संख्या र सीडीएसले डिम्याट गरेको संख्याकोे अनुपात हेर्दा दोस्रो बजारमा माग आउने तर आपूर्ति नहुने अवस्था देखिने नेप्से प्रवक्ता शम्भु पन्तले बताए । “प्रविधि चलाउने पनि व्यक्ति नै हुन्, त्यसैले एकैपटक डिम्याट हुँदैन,” उनले भने, “यस्तो अवस्थामा सबै सेयर एकैपटक कारोबारका लागि तयार हँुदैनन् । यसले स्वाभाविक रूपमा माग र आपूर्ति बिग्रन्छ ।” अहिले सेयर बजारमा देखिएको सुधार पनि अनिवार्य डिम्याटका कारण भएको उनले बताए ।
एनआईबीएल क्यापिटलका महाप्रबन्धक मेखबहादुर थापाले बजारमा छोटो अवधिका लागि बिक्री माग बढ्न सक्ने बताए । अहिलेकै गतिमा काम भए छोटो समयमै सेयर डिम्याट हुने भएकाले माग र आपूर्तिबीचको असन्तुलन लामो समय नरहने उनले बताए ।
सेयर बजारमा डिम्याटका कारण किन्न चाहने र बिक्री गर्न चाहने लगानीकर्ता उत्साही नभएको कोहिनूर इन्भेस्टमेन्टका प्रबन्ध निर्देशक भरत रानाभाटले बताए । “सबै एकैपटक डिम्याट गर्न गएकाले केही समय लागेको हुन सक्छ,” उनले भने, “अहिलेको जस्तै समय लाग्यो भने दोस्रो बजारमा कृत्रिम माग बढ्नेछ ।”
दोस्रो बजारमा धेरै कारोबार हुने कम्पनीका अधिकांश सेयर डिम्याट भइसकेकाले अनिवार्य डिम्याटले नकारात्मक प्रभाव नपरेको सीडीएसका प्रमुख कार्यकारी अधिकृत देवप्रकाश गुप्ताको दाबी छ । सेयरको माग र आपूर्तिमा समस्या नआउने दाबी पनि उनले गरे । “महिनामा १–२ वटा कारोबार हुने कम्पनीको सेयर डिम्याट नहुँदा माग र आपूर्तिमा समस्या आउँदैन,” उनले भने ।
हालको अवस्थाले बजारमा केही कृत्रिम माग देखिन सक्ने बताउँदै धितोपत्र बोर्डका प्रवक्ता नीरज गिरीले नेप्सेमा सूचीकृत सेयरमध्ये २० प्रतिशतमात्र नियमित कारोबार हुने सेयर भएको बताउँदै कम्तीमा पनि सर्वसाधारणको सेयर डिम्याट हुनुपर्ने बताए । यस्तो अवस्थामा सचेत हुन उनले लगानीकर्तालाई सचेत पनि गराए ।
  अनिवार्य डिम्याटले दोस्रो बजारमा कृत्रिम माग        ",bank
"८ माघ, काठमाडौं । बैंकहरुले फेरि बिजुली भएको समयमा मात्रै बैंकिङ सेवा दिने तयारी गरेका छन् ।
राष्ट्र बैंकको मौखिक निर्देशनपछि लोडसेडिङ तालिका टाँस्न छोडेका बैंक तथा वित्तीय संस्थाहरुले फेरि लोडेसेडिङको तालिका टाँस्ने तयारी गरेका हुन् ।
नेपाल आयाल निगमले आवश्यकताअनुसार इन्धन उपलब्ध नगराएपछि बैंकहरु बिजुली नभएको समयमा सेवा दिनै नसक्ने अवस्थामा पुगेको नेपाल बैंकर्स संघका अध्यक्ष उपेन्द्र पौडेलले अनलाइनखबरलाई बताए ।
‘यही अवस्था रहने हो भने हप्तादिन भित्रै बैंकहरुले बिजुली भएको अवस्थामामात्रै सेवा दिने घोषणा गर्छन्,’ पौडेलले भने- ‘अहिलेसम्म तानतुन गरेर चलायौं अब हामी हात उठाउने अवस्थामा छौं ।’
बीचमा केही सहज भएपनि अहिले फेरि आयल निगमले बैंकहरुलाई इन्धन नदिएको पौडेलले गुनासो गरे ।
बैंकहरुले कालोबजारीबाट इन्धन किन्न नमिल्ने भएकाले आयल निगमले नदिएपछि सेवा बन्द गर्नुको बिकल्प नरहेको उनले सुनाए । निगमले दिएको इन्धनले मुख्य कार्यालयको सर्भरलाई मात्रै काम दिएको उनले भनाइ छ ।

‘सर्भर रहने भएकाले मुख्य कार्यालयमा २४ सै घन्टा विद्युत चाहिन्छ, निगमले दिएको इन्धनले सर्भरमात्रै चल्ने अवस्था छ,’ उनले भने ।
राष्ट्र बैंक र अर्थ मन्त्तालयले सहयोग गरेपनि आयल निगमले बैंकहरुलाई सहयोग नगरेको पौडेलले बताए ।  निगममा इन्धन माग गरेको ३/४ दिन पछिमात्रै अलिअलि इन्धन पाउने गरेको उनले सुनाए ।
‘थानकोट डिपोमा भण्डारण गर्ने ठाउँ छैन भन्ने सुनिन्छ तर पनि किन बैंकिङजस्तो अत्यावश्यक क्षेत्रलाई आवश्यक इन्धन दिइदैन ?’ पौडेलले प्रश्न गरे ।
बैंकिङ क्षेत्रले प्रक्रिया पुर्‍याएर इन्धन माग्ने भएकाले यीनीहरुलाई इन्धन चाहिएको छैन भनेर नसोच्च आयल निगमको नेृत्वलाई पौडेलको आग्रह छ ।",bank
"१२ कात्तिक, काठमाडौं । विक्री नभएको हकप्रद सेयरको लिलाम प्रक्रियामा उपत्यका वाहिरवाट समेत आवेदन दिन सक्ने व्यवस्था गर्न धितोपत्र बोर्डले मातहतका सबै निकायलाई निर्देशन दिएको छ । बोर्डले यसको लागि हकप्रदमा आस्वा प्रणाली (सेयरमा लगानी गरिने रकम बैंक खातामा नै रोक्का राख्ने प्रणाली) मार्फत लगानी गर्ने व्यवस्था मिलाउन निर्देशन दिएको हो । विक्री नभएको हकप्रद सेयरको लिलाम प्रक्रियामा उपत्यका वाहिरका प्रमुख केन्द्रहरु विराटनगर, विरगंज, पोखरा, वुटवल, नेपालगञ्ज, सुर्खेत तथा धनगढीवाट आवेदन दिन सक्ने व्यवस्था गर्न पनि बोर्डले भनेको छ । बोर्डले मातहतका सबै निकायलाई समयमै त्रैमासिक प्रतिवेदन बुझाउन पनि निर्देशन दिएको छ ।
",bank
"﻿भुवन पौडेल । परिवत्र्य विदेशी मुद्राको बैंक ग्यारेन्टी (बिड बन्ड तथा पर्फर्मेन्स बन्ड) जारी गर्न राष्ट्र बैंकको सटही अनुमति लिइरहनु नपर्ने भएको छ । अब सरकारबाट अनुमति लिएका निर्माण कम्पनीले पुनः राष्ट्र बैंकको अनुमति लिई विदेशी मुद्रा सटही गर्नु पर्दैन ।
सरकारले नै अनुमति दिइसकेपछि त्यसलाई राष्ट्र बैंकले फेरि अनुमति दिनुपर्ने व्यवस्था अव्यवहारिक र झन्झटिलो भएकाले परिवर्तन गरिएको राष्ट्र बैंकले जनाएको छ । “पुनः मुद्रा सटहीको अनुमति लिने व्यवस्था गर्नु झन्झट हो भनेर हटाएका हौं,” प्रवक्ता त्रिलोचन पंगेनीले भने, “विदेशी निर्माण कम्पनीले राष्ट्र बंैकसँग सटही अनुमति मागेको अवस्थामा भने अझै पनि अनुमति दिन सकिन्छ ।” यसबाहेक स्वदेशी निर्माण कम्पनीले वाणिज्य बैंक तथा राष्ट्रियस्तरका विकास बैंकमार्फत पनि डलर साट्न सक्ने उनले बताए ।
केन्द्रीय बैंकले गत साता जारी गरेको निर्देशनमा भनिएको छ, “नेपालस्थित कुनै निकायले मालवस्तु वा सेवा खरिद गर्दा त्यसको भुक्तानी बिक्रीकर्तालाई परिवत्र्य विदेशी मुद्रामा नै गर्नुपर्दा जारी गरिने बैंक ग्यारेन्टीका लागि केन्द्रीय बैंकको अनुमति नलिई ‘क’ वा ‘ख’ वर्गका राष्ट्रियस्तरका विकास बैंकमार्फत गर्न सक्छन् ।”
त्यसैगरी रेमिट्यान्स कारोबारमा संलग्न वैधानिक निकायलाई सम्बन्धित ‘प्रिन्सिपल कम्पनी’बाट अग्रिम भुक्तानी गर्दा आवश्यक पर्ने बैंक ग्यारेन्टीका लागि पनि राष्ट्र बैंक जानु नपर्ने भएको छ । तर, यस्तो बैंक ग्यारेन्टी अधिकतम २ लाख अमेरिकी डलरसम्मकोे मात्र हुनुपर्ने व्यवस्था गरिएको छ ।
यस्तो प्रकृतिको ग्यारेन्टी अग्रिम भुक्तानी प्राप्त भएपछि मात्र सुचारु हुने हुँदा अनिवार्य रूपमा राख्नुपर्ने ग्यारेन्टीसम्बन्धी व्यवस्था हटाइएको पंगेनीले बताए । तर, जारी भएको बैंक ग्यारेन्टीको जानकारी भने केन्द्रीय बैंकमा दिनुपर्नेछ ।
राष्ट्र बैंकबाट इजाजतप्राप्त ट्राभल एजेन्सीलाई नेपालमा कार्यरत विदेशी एयरलाइन्सको एजेन्ट भई काम गर्न आवश्यक हुने बैंक ग्यारेन्टीका लागि पनि राष्ट्र बैंकको अनुमति आवश्यक नहुने भएको छ । विदेशस्थित कुनै निकायलाई नेपालबाट वस्तु तथा सेवा उपलब्ध गराउँदा आवश्यक पर्ने अग्रिम भुक्तानीका लागि पनि यस्तै व्यवस्था गरिएको छ । बैंक ग्यारेन्टीको आवश्यकतासम्बन्धी आधिकारिक कागजात भने लिनुपर्नेछ । बैंक ग्यारेन्टी जारी गरेपछि सिर्जना हुने सम्पूर्ण दायित्व सम्बन्धित बैंक÷वित्तीय संस्थाकै हुनेछ ।
विदेशी ऋण लिने प्रयोजनका लागि यस्तो बैंक ग्यारेन्टी जारी गर्न पाइने केन्द्रीय बैंकले जनाएको छ । दाबी परी भुक्तानी दिएको बैंक ग्यारेन्टीको विवरण भुक्तानी गरेलगत्तै राष्ट्र बैंकको निरीक्षण तथा अनुगमन फाँटमा पठाउनुपर्नेछ । यो व्यवस्थाले एउटा कामका लागि दोहोरो अनुमति लिनुपर्ने झन्झट अन्त्य हुने पंगेनीले बताए । साथै विदेशी टेन्डर कम्पनीलाई नेपालमा काम गर्ने वातावरणसमेत सहज हुने उनको दाबी छ ।
  बैंक ग्यारेन्टीमा राष्ट्र बैंकबाट सटही अनुमति लिनु नपर्ने        ",bank
"﻿सचित राई
काठमाडौं, ११ माघ – कर्मचारी सञ्चयकोषले घरजग्गा धितो राखेर बाजे पुस्तामा दिएको सापटी रकम नातिका पालासम्म पनि असुल गर्न सकेको छैन । कोषले पुरानो घरसापटी रकम ४२ वर्षसम्म पनि उठाउन नसकेको फेला परेको छ । यसबाट बाजेले लिएको ऋणको बोझ नाति पुस्ताले झेल्नुपर्ने देखिएको छ ।
०३० वैशाख १३ गते तत्कालीन ललितपुर नगरपालिकाका द्रब्यलाल श्रेष्ठले कोषबाट लिएको घरसापटी अझै तिर्न बाँकी छ । श्रेष्ठको सञ्जयकोष परिचयपत्र नम्बर ३९८४३ थियो । त्यसकै एक महिनापछि अर्थात् जेठ २५ गते काठमाडौं जिल्ला अदालतमा कार्यरत ललितपुर नगरपालिका–५, थसिखेलका श्यामकृष्ण उपाध्याय खनालले पनि कोषबाट घरसापटी लिए । उनको परिचयपत्र नम्बर ७१३८ थियो । त्यही वर्षको असार १९ गते परिचयपत्र नम्बर ४९९४४ का श्रीपुर वीरगन्जका विजयप्रताप राणाले पनि घरसापटी लिए । काठमाडौं जिल्ला अदालतका कर्मचारी राणा पनि सापटी रकम नबुझाउने सूचीमै छन् ।
कोषले ०६९ असोज ९ मा पुरानो घरसापटी नबुझाउनेको नामावली सार्वजनिक गरेको थियो । ०३० देखि ०४७ सम्म घरसापटी दिइएको थियो । कोषको सापटी व्यवस्थालाई व्यवस्थित बनाउन ०३० चैत १५ देखि लागू हुने गरी ‘सापटी नियमावली ०३०’ ल्याइएको थियो । नियमावली चैत १५ देखि लागू हुने गरी ल्याइएको भनिए पनि कोषको नामावलीमा वर्षको सुरुकै लगानी मिति देखिएको छ । त्यही साल भदौ ३१ को वासलातमा सम्पत्तिअन्तर्गत घरसापटी ८५ लाख २५ हजार रुपैयाँ देखाइएको छ । नियमावलीबमोजिम १२ प्रतिशत ब्याजदरमा ४० हजारसम्म घरसापटी, ११ प्रतिशत ब्याजदरमा जम्माको ५० प्रतिशतसम्म भैपरी आउने सापटी, १०.५० प्रतिशत ब्याजदरमा जम्माको २५ प्रतिशतसम्म औषधिउपचार सापटी, १० प्रतिशत ब्याजदरमा जम्माको २५ प्रतिशतसम्म अन्य सापटी दिने व्यवस्था थियो । ५ वर्षभन्दा बढीको कोषकट्टी रकम सञ्चित गरेका कर्मचारीलाई घर बनाउन तथा घरजग्गा खरिद गर्न बढीमा ४० हजार रुपैयाँ सापटी प्राप्त गर्न सक्ने व्यवस्था थियो । कर्मचारी सञ्चयकोष ऐन ०१९ को छैटौं संशोधन ०४७ ले सापटी नियमावली खारेज गरेपछि भने आंशिक भुक्तानीको व्यवस्था भएको थियो ।
नियमावली खारेज भएकै २५ वर्षसम्म पनि सापटी असुली भइनसक्नुले कोषकै नेतृत्व तहमा ‘गैरजिम्मेवारीपन’ देखाएको एक कर्मचारी बताउँछन् । “गम्भीरतापूर्वक सापटी असुलीमा नलाग्दा समस्या तन्किँदै आएको हो,” ती कर्मचारी भन्छन्, “साँवाभन्दा ब्याज अत्यधिक बढी हुँदै गएपछि सापटी लिएका सञ्चयकर्ताले पनि चुक्ता गर्न तत्परता देखाएनन् । उनीहरूको धितो घरजग्गाको कानुनी रूपमा कारोबार गर्न समस्या देखिन्छ ।”
कोषको सार्वजनिक सूचनाअनुसार उक्त अवधिमा सापटी लिएकामध्ये निजामतीतर्फ ९४, संस्थान १, प्रहरी ९ र जंगीतर्फ १६ जनाबाट अझै असुल हुन नसकेको हो । कोषले ३ वर्षअघि सार्वजनिक सूचनामार्फत ‘धितोमा रहेका चलअचल सम्पत्ति कोषले कुनै पनि बखत कब्जा÷लिलाम बिक्री गरी वा अन्य कारबाही गरी सापटी असुलउपर गरिनेछ’ भनेको थियो । कोष स्रोतका अनुसार अहिलेसम्म सापटी रकम चुक्ता भइसकेको छैन । सञ्चयकर्ता सेवा तथा सामाजिक सुरक्षण सुविधा विभाग प्रमुख वीरेन्द्रमोहन भट्टराईले भने यससम्बन्धी सूचना आफूले दिन नमिल्ने बताए । “तपाईंले यसबारे पुल्चोक (प्रशासकसँग)मा बुझ्नूस्,” विभागीय प्रमुख भट्टराईले भने, “खास कुरा त टेलिफोनमा सूचना दिनै मिल्दैन ।”
सापटी चुक्ता नगर्नेको नामावली अभिलेखमा देखिएकाहरूको मात्र भएको स्रोत बताउँछ । “यो त अभिलेख देखिएकाहरूको विवरणमात्र हो,” नाम नलेख्ने सर्तमा स्रोत भन्छ, “कोषकै एक पूर्वकर्मचारीले धितो फुकुवाका लागि ऋण तिर्छु भन्दा उसको अभिलेखै भेटिएन । कसरी भन्न सकिन्छ कि सञ्चयकर्ताको रगत–पसिना दुरुपयोग गर्ने यस किसिमले होला भनेर ?” उनका अनुसार लेखापरीक्षणमा समस्या देखिएपछि मात्र नामावली खोजिएको थियो ।
०३० मा कोषको ‘सम्पत्ति र दायित्व’ १४ करोड २० लाख थियो । त्यसबेला ५ वर्षको तलबबराबर घरसापटी उपलब्ध गराइन्थ्यो । कर्मचारी स्रोतबाट प्राप्त दस्तावेजअनुसार आर्थिक वर्ष ०६७÷६८ सम्म निजामतीतर्फ ११० जनाबाट २ करोड ६२ लाख, प्रहरीतर्फ १० जनाबाट पौने १८ लाख, जंगीतर्फ २० जनाबाट साढे ३० लाख र संस्थानतर्फ १ जनाबाट सवा २ लाख असुल्न बाँकी थियो ।
कोष ऐनअनुसार नेपाल सरकार एवं संगठित संस्थाका कर्मचारीहरू अन्य कर्मचारीहरूको निमित्त सञ्चयकोष व्यवस्थापन गर्नु कोषको प्रमुख उद्देश्य हो । कोषले पछिल्लो समय सञ्चयकर्तालाई सापटी सुविधाअन्तर्गत विशेष सापटी, घरसापटी, शैक्षिक ऋण, सरलचक्र कर्जा उपलब्ध गराउँदै आएको छ । सुविधा भन्दै सञ्चयकर्तालाई ऋण लगानी गर्नु कोषका लागि तुलनात्मक रूपमा सुरक्षित लगानी हो । सामाजिक सुरक्षाको अवधारणाअनुरूप सञ्चयकर्तालाई वित्तीय सुविधा दिने भनेर कोषले पुनः दिन थालेको घरसापटी–२०५७ अन्तर्गत आव ०७०÷७१ मा १५३२.६४ करोड प्रदान गरेको थियो । त्यस्तै, आव ०६९÷७० मा १४३१.३४, ०६८÷६९ मा १२४८.६९, ०६७÷६८ मा १०२७.६० र ०६६÷६७ मा ८०२.६४ करोड सापटी प्रवाह भएको कोषको वार्षिक प्रतिवेदन ०७०÷७१ मा उल्लेख छ ।
दुरुपयोग रोकिँदा के हुन्छ ?
कोषको उद्देश्य तथा कार्यहरूअन्तर्गत चौथो बुँदामा स्रोतको परिचालनबाट प्राप्त प्रतिफलको समानुपातिक वितरण गर्ने वार्षिक प्रतिवेदनमा उल्लेख छ । यसलाई हेर्दा कोषको सबै कर्जा चुक्ता हुने हो भने सञ्चयकर्तालाई स्वतः प्रतिफल जान्छ । उनीहरूले पाउने ब्याजदरमा वृद्धि हुन्छ । कोषकै कर्मचारी पनि यसबाट लाभान्वित हुन्छन् नै । उनीहरूले पाउने भत्तामा वृद्धि हुन सक्ने एक कर्मचारी सुनाउँछन् । कोषमा झन्डै ५ लाख सञ्चयकर्ता छन् ।
पन्छिए हाकिम
दुईपटक टेलिफोन गर्दा पनि कोषका प्रशासक कृष्णप्रसाद आचार्य सम्पर्कमा आएनन् । प्रशासकको सचिवालयका प्रमुख सहायक रामचन्द्र घिमिरेले पहिलो कुराकानीमा आफू नै प्रशासक भएजस्तो गरी विभागमै सम्पर्क गर्न सुझाएका थिए । ‘कारोबार’ले विभागमा कुरा गरिसकेको र प्रशासकसँग जानकारी लिनुपर्ने जनाएपछि घिमिरेले मोबाइल नम्बर मागी ‘आफैं सम्पर्क गर्ने’ बताएका थिए । त्यसपछि भोलिपल्ट फलो गर्दा उनले प्रशासक व्यस्त रहेको र उनीसँग बुझेर मात्र केही भन्न सकिने बताएका थिए । ‘हिजो त आफैं प्रशासकजस्तो कुरा गर्नुभाथ्यो, तपाईंलाई नै कोट गरूँ कि’ भनी प्रश्न गर्दा उनले सञ्चयकर्ता सम्झेर त्यसो भनेको भन्दै टेलिफोन राखिदिएका थिए । यसअघि विभागीय प्रमुख भट्टराईले पनि दोस्रो दिनको कुराकानीमा आफूले पत्रकारलाई ‘फेस’ नगरेको भन्दै आफ्नो नाम नछापिदिन आग्रह गरेका थिए । घरसापटी घट्दो क्रममा रहेकोलगायत केही बताएका उनी आफूले बोलेजति कुरा आधिकारिक नभएको भन्दै पन्छिएका थिए । पहिलोपटक उनले ‘केही’ले सापटी चुक्ता गरेको दाबी गरेका थिए । “मैले यो विभाग सम्हालेको एक वर्ष भयो, यस अवधिमा केहीले सापटी चुक्ता गरेका छन्,” उनले आफू मिटिङमा रहेको सुनाउँदै भने, “अहिले नै त ठ्याक्कै कति जना, क–कसले सापटी चुक्ता गरे भन्ने सूची छैन । शाखाबाट जानकारी लिनोस् न ।” उनले धितोबाट सापटी असुल गर्ने निर्णय भएको उल्लेख गर्दै यसका लागि शाखाहरूलाई निर्देशन दिइसकिएको सुनाएका थिए ।
  घरसापटीको झमेला नातिका पालासम्म        ",bank
"﻿भुवन पौडेल
काठमाडौं, १२ माघ – नेपाल स्टक एक्सचेन्ज (नेप्से)ले आर्थिक वर्ष ०७१÷७२ मा २१ करोड ५० लाख ७४ हजार रुपैयाँ खुद नाफा गरेको छ । यो नाफा अघिल्लो आवको तुलनामा ९.४१ प्रतिशत कम हो । ०७०÷७१ मा नेप्सेले २३ करोड ७४ लाख २५ हजार रुपैयाँ खुद नाफा गरेको थियो ।
०७१÷७२ मा सेयर बजार सुधारको गतिमा देखिए पनि वैशाखको भूकम्पका कारण करिब महिनादिनसम्म सेयर कारोबार हुन सकेन । ०६५ भदौ १५ को ‘बुल’पछि घट्ने क्रममा रहेको सेयर बजार परिसूचक गत आवमा १ हजारभन्दा तल झरेको थियो । गत आवमा नेप्सेको सेयर कारोबार पनि करिब ११ अर्ब रुपैयाँले घटेपछि नाफामा असर गरेको हो ।
नेप्सेको मुख्य आम्दानी स्रोतका रूपमा रहेको सेयर खरिद–बिक्री कमिसन अघिल्लो वर्षभन्दा ३ करोड रुपैयाँभन्दा धेरैले घटेको छ । गत आवमा नेप्सेले ६६ अर्ब ५३ करोड रुपैयाँबराबरको सेयर कारोबार गरी २६ करोड ९८ लाख रुपैयाँ कमिसन आम्दानी गरेको छ । अघिल्लो वर्ष ७७ अर्ब २५ करोड रुपैयाँबराबरको कारोबारमा २९ करोड ५१ लाख रुपैयाँ कमिसन आम्दानी भएको थियो । नेप्सेले सेयर खरिदकर्ता तथा बिक्रीकर्ताले धितोपत्र दलाल कम्पनीलाई बुझाएको कारोबार शुल्कबाट २५ प्रतिशत रकम लिन्छ ।
नेप्सेले सेयर खरिद–बिक्री कमिसन, सदस्यता÷नवीकरण÷सूचीकरण शुल्क, ब्याज तथा लाभांशबाट आम्दानी गर्छ । गत आवमा उसले सदस्यता शुल्कबापत ५ लाख रुपैयाँ आम्दानी गरेको छ । अघिल्लो वर्ष पनि ५ लाख नै आम्दानी भएको थियो । त्यस्तै गत वर्ष नेप्सेले नवीकरण तथा सूचीकरण शुल्कबाट ३ करोड १५ लाख रुपैयाँ आम्दानी गरेको थियो । अघिल्लो आवमा यस्तो आम्दानी ३ करोड ५ लाख रुपैयाँ थियो । गत वर्ष ब्याजबापत ७ करोड ४९ लाख रुपैयाँ आम्दानी भएको छ, अघिल्लो वर्ष ६ करोड ३९ लाख रुपैयाँ थियो ।
गत वर्ष नेप्सेले कुल आम्दानीमध्ये ६ करोड १८ लाख रुपैयाँ प्रशासकीय खर्च गरेको छ । अघिल्लो वर्ष यो शीर्षकमा ४ करोड ५९ लाख रुपैयाँ खर्च भएको थियो । नेप्सेले आम्दानीबाट ७ करोड ९ लाख रुपैयाँ आयकर तिरेको छ । अघिल्लो वर्ष ७ करोड ८३ लाख रुपैयाँ तिरेको थियो ।
सेयर मूल्यका आधारमा निर्धारण हुने नेप्से परिसूचक गत आवको पहिलो दिन १०३६ मा थियो । गत आवभर परिसूचक करिब ७५ अंकले घटेर ९६१.२३ मा झरेको थियो । सोही वर्ष परिसूचकले विगतको उच्च बिन्दु पार गरेको थियो ।
तर, सेयर बजारको ‘फ्रन्टलाइन रेगुलेटर’ भनिने नेप्सेले आव ०७१÷७२ को वार्षिक प्रतिवेदनमा वार्षिक कारोबार विवरण भने गलत छापेको छ । उसले प्रतिवेदनमा गत वर्षको तथ्यांकलाई अघिल्लो आवको भनी उल्लेख गरेको छ ।
  नेप्सेको नाफा ९ प्रतिशत घट्यो        ",bank
"﻿काठमाडौं, १४ माघ – पछिल्लो समय मुलुकमा देखिएको राजनीतिक अस्थिरता र नाकाबन्दीका कारण बढ्दै गएको अनौपचारिक कारोबारले मुद्रा निर्मलीकरणको विषय पेचिलो बन्दै गएको सरोकारवालाहरूले बताएका छन् । नेसनल बैंकिङ इन्स्टिच्युटको अग्रसरमा बुधबार राजधानीमा आयोजित ‘एन्टी मनि लाउन्डरिङ’ विषयक सम्मेलनमा सरोकारवालाहरूले बैंक तथा वित्तीय संस्थाले जहिले पनि शुद्ध सम्पत्तिको वकालत गर्ने भए पनि अहिलेको परिस्थितिले कालोबजारीलाई प्रश्र्रय दिइरहेको र त्यसले मुद्रा निर्मलीकरणलाई उपहास गरेको बताए ।
नेसनल बैंकिङ इन्स्टिच्युटका अध्यक्ष तथा लुम्बिनी बैंकका प्रमुख कार्यकारी अधिकृत शोभनदेव पन्तले मुद्रा निर्मलीकरणको विषय बैंक तथा वित्तीय संस्थाका लागि बढी चुनौतीपूर्ण रहेको धारणा राखे । अहिलेको विषम परिस्थितिमा बैंक तथा वित्तीय संस्था र अन्य सरोकारवालाको संयुक्त प्रयासबाटमात्र मुद्रा निर्मलीकरणका विषयमा देखिएका समस्याहरुलाई सम्बोधन गर्न सकिने उनले बताए ।
सम्मेलन उद्घाटन गर्दै नेपाल राष्ट्र बैंकको बैंक तथा वित्तीय संस्था नियमन विभागका कार्यकारी निर्देशक शिवनाथ पाण्डेले मुद्रा निर्मलीकरणका विषयमा देखिएका चुनौतीहरू सरोकारवाला सबैको संयुक्त प्रयासबाट सामना गर्न सकिने बताए । राष्ट्र बैंक वित्तीय जानकारी एकाइका प्रमुख ऋषिकेश भट्टले मुद्रा निर्मलीकरणविरुद्ध लड्न जागरुकता आवश्यक रहेकोमा जोड दिए ।
कार्यक्रममा नेपाल राष्ट्र बैंकका पूर्वडेपुटी गभर्नर महाप्रसाद अधिकारी स्वदेशी विज्ञ र स्टेट बैंक अफ इन्डियाका पूर्वनायब प्रबन्ध निर्देशक तथा इन्डियन बैंकर्स एसोसिएसनका वरिष्ठ सल्लाहकार संगीत शुक्ला, आरबीएल बैंकका अनुपालना विभाग प्रमुख पुष्पेन्द्र शर्मा, फिन्टलेक्टका प्रमुख कार्यकारी अधिकृत शिरिष पाठक, अक्युटीका दक्षिण एसिया प्रमुख राहुल ओबरोय, थ्रीआई इन्फोटेकका दक्षिण एसिया तथा एसिया प्रशान्त क्षेत्र प्रमुख अभय सिन्हाजस्ता अन्तर्राष्ट्रिय विज्ञहरुले मुद्रा निर्मलीकरणका विषयमा अन्तर्राष्ट्रिय अनुभव, मुद्रा निर्मलीकरणको सामना गर्न प्रविधिको भूमिका र जोखिमलगायत विषयमा केन्द्रित रहेर प्रस्तुति दिएका थिए ।
सम्मेलनका अवसरमा नेसनल बैंकिङ इन्स्टिच्युटले भारतको फिन्टिलेक्ट नामक संस्थासँगको समन्वयमा बैंक तथा वित्तीय संस्थाहरू, बिमा कम्पनी, विप्रेषण कम्पनी, सहकारी संस्थामा कार्यरत कर्मचारीलाई लाभान्वित हुनेगरी ‘एएमएल÷सीएफटी सर्टिफिकेट कोर्स’को औपचारिक सुरुवात गरेको थियो । सम्मेलनमा बैंक तथा वित्तीय संस्था, बिमा कम्पनी, विप्रेषण कम्पनी, लगानी कोष, अनुसन्धान निकाय तथा नियामक निकायका प्रतिनिधि गरी १६१ जनाको सहभागिता थियो ।
  अनौपचारिक कारोबारले मुद्रा निर्मलीकरण पेचिलो        ",bank
"﻿१६ माघ, काठमाडाैं । सांग्रिला डेभलपमेन्ट बैंकले बिकट पहाडी जिल्ला जुम्लामा आफनो २९ आैं शाखाको स्थापना गरेको छ । शाखाको उदघाटन स्थानीय ब्यक्तित्व एवं राष्ट्रिय तथा अन्तर्राष्ट्रिय रुपमा ख्यातिप्राप्त धावक हरिबहादुर रोकाय तथा जुम्ला उद्योग वाणिज्य संघका उपाध्यक्ष नर बहादुर शाहीले संयुक्त रुपमा गरे ।

हिमाल देखि तराईसम्म, पूर्व देखि पश्चिमसम्म सम्पूर्ण नेपालभरी आफ्नो शाखा संजाल वृद्धि गर्ने तथा बिकट क्षेत्रका जनताहरुसम्म बित्तीय पहुच पुर्याउने उद्देश्यले माघ १५ गते उक्त शाखाबाट बिधिवतरुपमा कारोवार शुभारम्भ गरेको बताइएको छ ।

बैंकले चालु आर्थिक वर्षकको दोस्रो त्रैमासिक अवधिसम्म करिब ९ अर्व १३ करोड निक्षेप संकलन गरी  ६ अर्ब ९१ करोड कर्जा प्रवाह गरेको छ । यस अवधिमा बैंकले १५ करोड रूपैयाँ संचालन नाफा कमाएको बैंकका प्रमुख कार्यकारी अधिकृत राजेन्द्र प्रसाद पौडेलले बताए ।

७३ करोड ६० लाख चुक्ता पूँजी रहेको यो बैंकको बिषेश साधारण सभाबाट पारित ४ः१ बराबरको हकप्रद शेयर र गत आ.ब.को बोनस शेयर वितरण पश्चात बैंकको चुक्ता पुँजी १ अर्ब ७ करोड ३४ लाख ५६ हजार पुग्ने बैंकका नायब प्रमुख कार्यकारी अधिकृत दिनेश थकालीले बताए ।

गत आ.ब.२०७१/७२ को नाफाबाट आफ्ना शेयर धनीहरुलाई २०.८५ प्रतिशत बोनस शेयर प्रदान गर्न नेपाल राष्ट्र बैंकबाट स्वीकृति प्राप्त भई आगामी फाल्गुन १४ गते हुन गईरहेको ११ औं साधारणसभाबाट पारित गरि वितरण गर्न गईरहेको बताइएको छ ।

केन्द्रीय कार्यालय, बालुवाटार, काठमाण्डौमा रहेको यस विकास बैंकको कुल २९ वटा शाखा कार्यालय रहेका छन भने निकट भविष्यमै ललितपुरको इमाडोल, बर्दियाको गुलरियामा समेत थप शाखाहरु खोल्न नेपाल राष्ट्र्र बैंकबाट स्वीकृति प्राप्त गरि निर्माण कार्य भईरहेको बैकका सीइअो पौडेलले बताए ।",bank
"﻿भैरहवा, १७ माघ – नेपाल राष्ट्र बैंकका गभर्नर चिरञ्जीवी नेपालले मौद्रिक नीतिमा व्यवस्था गरिएअनुरूप बैंक तथा वित्तीय संस्थाले उत्पादनशील क्षेत्रमा लगानी गर्न नसकेको बताएका छन् । कुल कर्जाको २० प्रतिशत अनिवार्य रूपमा उत्पादनशील क्षेत्रमा प्रवाह गर्नुपर्ने व्यवस्थालाई सोचेअनुरूप बैंकहरूले कार्यान्वयन गर्न नसकेकोे बताएका छन् । यसअन्तर्गत कृषि क्षेत्रलाई प्राथमिकतामा राखिएको भए पनि बैंकको कर्जा प्रवाहको अवस्था त्यस्तो नदेखिएको उनले बताए ।
एनसीसी बैंकको व्यावसायिक कृषि तथा पशुपालन कर्जा प्रवाह कार्यक्रमको भैरहवामा शनिबार शुभारम्भ गर्दै गभर्नर नेपालले भने, “मौद्रिक नीतिका व्यवस्था कार्यान्वयन नगर्ने संस्थालाई निगरानीमा राखेर मूल्यांकन गर्न सुरु भइसकेको छ ।” गाउँका कृषकका खेतीयोग्य जमिन धितो राखी १० लाखसम्म कृषि तथा पशुपालन कर्जा दिने व्यवस्था रहे पनि यो व्यवस्थामा कृषक आकर्षित नभएको उनले टिप्पणी गरे । नेपालको अर्थतन्त्रमा कृषि क्षेत्रको योगदान घट्दै गएकामा चिन्ता जनाउँदै नेपालले कृषि क्षेत्रलाई नउकास्दासम्म देश गरिब नै रहने बताए ।
सरकारले कृषि कर्जा प्रवाहपछि ब्याजमा अनुदानका लागि यस वर्षको बजेटमा १ अर्ब विनियोजन गरेअनुरूप राष्ट्र बैंकको खातामा बैंकहरूलाई ४ प्रतिशत ब्याज अनुदान दिन ५० करोड रुपैयाँ उपलब्धसमेत रहेको उनले बताए ।  नेपालका अनुसार हालसम्म करिब १ हजार ३०० कृषकले मात्रै यो कर्जा लिएका छन् । यस्तो कर्जामा ब्याजदर ६ प्रतिशतमात्र कायम गरिएको छ ।  सस्तोदरमा ब्याजदरमा पाइने कर्जाबारे कृषकले जानकारी पाएनन् वा बैंकहरूले बुझाउन सकेनन्,” उनले प्रस्न गरे, “कृषक किन ऋण लिन आएनन् ?”
कार्यक्रममा एनसीसी बैंक व्यवस्थापन समूहका संयोजक एवं नेपाल राष्ट्र बैंकका कार्यकारी निर्देशक लक्ष्मी प्रपन्न निरालाले पहिलो पटक रूपन्देही, कपिलवस्तु र नवलपरासीमा एकै साथ यो कृषि कर्जा कार्यक्रम सुरु भएको जनाउँदै कृषि क्षेत्रलाई वित्तीय पहँुच र वित्तीय समावेशी बनाउन यो कार्यक्रम सुरु भएको उल्लेख गरे । कार्यक्रममा २ कृषक दिनेश केबट र सुनिल पुनलाई कृषि कर्जा लिएको प्रमाणपत्र प्रदान गरिएको थियो ।
  उत्पादनशील क्षेत्रको लगानी सन्तोषजनक भएन : गभर्नर नेपाल        ",bank
"﻿गजेन्द्र बुढाथोकी
काठमाडौं, १८ माघ – बैंकिङ क्षेत्रमा लगानीयोग्य रकम (तरतला) अत्यधिक बढ्दै गएपछि राष्ट्र बैंकलाई व्यवस्थापन गर्नै हम्मे–हम्मे पर्न थालेको छ । केन्द्रीय बैंकले तरलता व्यवस्थापनका सबै उपकरण अपनाउँदा पनि त्यसको बढ्दो अनुपात अहिले उसका लागि टाउकोदुखाइ भएको छ ।
राष्ट्र बैंक अनुसन्धान विभाग प्रमुख नरबहादुर थापाका अनुसार केन्द्रीय बैंकले चालू आवको पुस मसान्तसम्म बजारबाट ३ खर्ब ४४ अर्ब रुपैयाँबराबरको तरलता खिचिसकेको छ । जबकि गत आवभरिमा ४ खर्ब ७६ अर्ब ८० करोड रुपैयाँबराबरको तरलता खिचिएको थियो । यही क्रम जारी रहे बजारबाट गत वर्षको दोब्बर तरलता तान्नुपर्ने हुन्छ ।
यो वर्ष राष्ट्र बैंकले निक्षेप बोलकबोलमार्फत २ खर्ब १८ अर्ब,  रिभर्स रिपोबाट १ खर्ब १७ अर्ब ३० करोड र सोझै बिक्री बोलकबोलबाट ९ अर्ब १० करोड रुपैयाँ तरलता खिचेको छ । पुस र माघ १५ भित्रमात्र ६७ अर्ब रुपैयाँबराबरको तरतला खिचिएको छ । “राष्ट्र बैंकले खिचेको तरलतामध्ये बक्यौता १ खर्ब २१ अर्ब ३५ करोड रुपैयाँ छ,” थापाले भने ।
उनका अनुसार बैंकिङ क्षेत्रमा अहिले करिब ५० अर्ब रुपैयाँबराबरको अधिक तरलता बाँकी छ । यद्यपि बैंकरहरूले भने ८० अर्बदेखि १ खर्बबराबर तरलता रहेको अनुमान गरेका छन् । राष्ट्र बैंकले जारी गर्ने निक्षेप संकलनका उपकरणमध्ये ५० अर्ब रुपैयाँ यही माघभित्र परिपक्व (म्याचुअर्ड) हुँदैछ । यो रकम फेरि बजारमा फर्कने भएकाले तरलता बढ्ने देखिएको हो ।
विद्यमान व्यवस्थाअनुसार राष्ट्र बैंकमा राख्नुपर्ने अनिवार्य नगद अनुपात (सीआरआर) र बैंक÷वित्तीय संस्था आफैंले दैनिक कारोबारका लागि राख्नुपर्ने रकमसमेत जोड्ने हो भने बैंकिङ प्रणाली अहिले ठूलो तरलता संकटमा फसेको देखिन्छ ।
विदेशबाट प्राप्त हुने रेमिट्यान्सको गति बढ्दो अवस्थामा छ भने बैंकहरूको कर्जा प्रवाह खुम्चिएका कारण तरलता उच्च गतिमा बढेको ठम्याइ राष्ट्र बैंकको छ । थापा भन्छन्, “यसबाहेक आयात घटेको छ, विदेशी दाताले दिने सहयोग बढेको छ । यी सबै कारणले तरलता बढेको हो ।”
चालू आवका ५ महिनामा विदेशबाट कामदारले पठाउने रेमिट्यान्सको वृद्धिदर १९.४ प्रतिशत र पेन्सनको वृद्धिदर ९ प्रतिशत छ । अमेरिकी डलरको तुलनामा नेपाली मुद्रा कमजोर बन्दा रेमिट्यान्स, पेन्सन र विदेशी सहयोग प्रवाहको चापले तरलता बढाएको हो ।
अहिलेको आर्थिक मन्दीले कर्जाको माग न्यून रहेको बैंकरहरू बताउँछन् । वैशाखको भूकम्प, लगातारको तराई बन्द र नाकाबन्दीको असर बैंकहरूको कर्जा प्रवाहमा परेको हो । तराई समस्या समाधान भई विकास खर्च बढ्ने र पुनर्निर्माण प्राधिकरणमार्फत पुनर्निर्माणको कार्य अघि बढेसँगै फेरि तरलता उच्चदरमा बढ्ने बैंकरहरूको अनुमान छ ।
सरकारले खर्च गर्न नसकेका कारण अहिले राष्ट्र बैंकमा सरकारी खाता करिब ५० अर्ब रुपैयाँ बचतमा छ । राजस्व संकलन हुने तर विकासतर्फ विनियोजित रकम खच नहुँदा सरकारको खातामा यत्रो रकम बचत भएको हो । विकास खर्च बढ्नासाथ यो रकम पनि बजारमा आउनेछ ।
“राष्ट्र बैंक अधिक तरतलाका कारण वित्तीय संकट उत्पन्न नहोस् भनेर सचेत छ । हामीले सम्भाव्य सबै उपकरणद्वारा तरलता व्यवस्थापन गरिरहेका छौं,” थापाले भने, “परिपक्व भएका निक्षेप पनि तत्कालै नयाँ तालिकाद्वारा बोलकबोल विधिबाट खिच्ने काम भइरहेको छ ।”
घट्दो ब्याज
उच्चदरमा निक्षेप बढे पनि कर्जा प्रवाहमा समस्या हुन थालेपछि बैंक÷वित्तीय संस्थाले लगातार ब्याज घटाउन थालेका छन् । अहिले बैंकहरूले बचतमा औसत १.२५ देखि १.७५ प्रतिशतमात्र ब्याज प्रदान गरिरहेका छन् भने नयाँ सवारी तथा घरकर्जाको औसत ब्याजदर ६ देखि ७ प्रतिशतमा झारेका छन् ।
बैंकहरूले विद्यमान निक्षेपको ब्याजसमेत घटाए पनि पुरानो कर्जाको ब्याज भने घटाएका छैनन् । “पुरानो कर्जामा पनि बार्गेनिङ गर्न सक्ने कर्पोरेट ग्राहकको ब्याजदर नाममात्रको समायोजन गरिएको छ, तर सबै कर्जामा ब्याज घटाउन सम्भव छैन,” एक बैंकरले भने ।
  तरलता व्यवस्थापन गर्न राष्ट्र बैंकलाई हम्मे        ",bank
"﻿१८ माघ, बाजुरा । बाजुरा जिल्लाको पूर्वित्तर क्षेत्रका ११ गाविसका सहकारीले ग्रामीण क्षेत्रका बैङ्किङ कारोबारको समस्यालाई समाधान गर्ने प्रयास गरेका छन् । कोल्टीमा रहेका राष्ट्रिय वाणिज्य बैंक द्वन्द्वको समयमा सदरमुकाम मार्तडीको शाखामा गाभिएपछि हालसम्म पुनःस्थापना हुन सकेको छैन ।
कोल्टी गाविस वडा नं ३ विरसैनका रामलाल पाध्यायलगायतले ५० घरपरिवार आफ्नै गाउँमा सञ्चालन गरेको कालिका सहकारी संस्थामा पैसा जम्मा गर्ने गरेका छन् । सहकारी संस्थाका सेयर सदस्यहरुलाई कुनै बेला पैसाको आवश्यक परे जतिखेर पनि पैसा निकाल्न सकिने व्यवस्था सहकारीले गरिदिएकाले बैंक नै जानुपर्ने समस्या टरेको छ ।
मार्तडी गएर बैंकमा गई खर्च गर्नुभन्दा गाउँकै सहकारी संस्था राम्रो भएको बताउनुहुन्छ कालिका सहकारी संस्थाकी अध्यक्ष विष्णु पाध्याय । अहिले गाउँकै सहकारीमा पैसा जम्मा गर्नेको सङ्ख्या बढदै गएको छ ।
केही वर्ष अगाडि बैंकमा सानो काम गर्नका लागि चार पाँच दिनको पैदल हिँडेर जिल्ला सदरमुकाम पुग्नुपर्ने बाध्यता हुन्थ्यो भने अहिले गाउँ गाउँमै सहकारी स्थापना गरेपछि सानो कामका लागि वाणिज्य बैंकमा जन नपर्ने भएको बताउछन्, मिलीजुली सहकारी संस्थाका अध्यक्ष अगनिराज शाही ।
त्यस्तै जसुधा सहकारी संस्थाका अध्यक्ष भरत रोकायले सहकारीले गाउँघरका जग्गाको लालपुर्जासमेत धरौटी राख्ने गरेकाले सामान्य किसानले व्यवसाय गर्नका लागि सहकारीबाट रकम निकाल्न पाउने भएकाले ग्रामीण क्षेत्रका अधिकांश मानिस सहकारीमा आबद्ध भएको बताए ।
पछिल्लो समयमा गाउँघरमा सहकारी स्थापना भएपछि जिल्ला कृषि विकास बैंक, राष्ट्रिय वाणिज्य बैंक र अरु बैंकमा जानुपर्ने बाध्यता हटेको छ । बाजुरा जिल्लामा ११८ वटा सहकारी संस्था स्थापना भएका छन् । रासस",bank
"﻿यादव हुमागाई
काठमाडौं, १९ माघ – नेपाल राष्ट्र बैंकले समस्याग्रस्त घोषणा गरेका बैंक/वित्तीय संस्थाले करिब ६ अर्ब रुपैयाँ निक्षेप फिर्ता गर्न बाँकी छ । समस्याग्रस्त १० फाइनान्स कम्पनी र ३ विकास बैंकमा व्यक्तिगत १ अर्ब ७७ करोड, संस्थागत २ अर्ब ९० करोड तथा अन्य मुद्दती निक्षेप १ अर्ब ७६ करोड रुपैयाँ छ ।
समस्याग्रस्त घोषणा गर्दा ती वित्तीय संस्थामा १५ अर्ब ९ करोड रुपैयाँ निक्षेप रहेकोमा ०७२ असोजसम्म ९ अर्ब १६ करोड फिर्ता गरिसकेका छन् । केही समययता यी संस्थामा रकम नहुँदा निक्षेप फिर्ता हुन नसकेको राष्ट्र बैंकले जनाएको छ ।
समस्याग्रस्त संस्था बढ्दै गएपछि केन्द्रीय बैंकले ०७० चैतबाट समस्याग्रस्त संस्था रिजोलुसन महाशाखा गठन गरी निगरानी गर्दै आएको छ । महाशाखाले समस्याग्रस्त वित्तीय संस्थाका खराब कर्जा असुली हुन नसक्दा निक्षेप फिर्ता गर्न नसकिएको बताएको छ । अधिकांश धितो कमसल र बजारयोग्य नभएको, धितोको मूल्यांकन बजार मूल्यभन्दा बढी गरिएको, ग्रामीण क्षेत्रका खेतबारी तथा भिराला जग्गासमेत धितो राखेका कारण कर्जा असुलीमा समस्या भएको महाशाखाको वार्षिक प्रतिवेदनमा उल्लेख छ । समस्याग्रस्त संस्थाको खराब कर्जा ८८ प्रतिशतसम्म पुगेको छ ।
यी संस्थाले ८ अर्ब ४७ करोड रुपैयाँ कर्जा उठाउन बाँकी छ । समस्याग्रस्त घोषणा गर्दा १९ अर्ब ९ करोड कर्जा रहेकोमा चालू आवको असोजसम्म १० अर्ब ६३ करोड असुल भइसकेको राष्ट्र बैंकले जनाएको छ ।
बैंक तथा वित्तीय संस्थासम्बन्धी ऐनअनुसार राष्ट्र बैंकले समस्याग्रस्त घोषणा गरेपछि ती संस्थाले थप निक्षेप संकलन तथा कर्जा लगानी गर्न पाउँदैनन् । समस्याग्रस्त कारबाही भोग्ने संस्थाको व्यवस्थापनले खराब कर्जा उठाएर निक्षेप फिर्ता गर्ने र संस्थाको वित्तीय स्वास्थ्य सुधार गर्ने अधिकारमात्रै पाएको हुन्छ । समस्याग्रस्त संस्थाले निक्षेप फिर्ता गर्दा व्यक्तिगत निक्षेपकर्तालाई पहिलो प्राथमिकता दिनुपर्छ ।
समस्याग्रस्त संस्थामध्ये सबैभन्दा बढी गोर्खा डेभलपमेन्ट बैंकले १ अर्ब ७ करोड रुपैयाँ फिर्ता गर्न बाँकी छ । सबैभन्दा कम जनरल फाइनान्सको ४ करोड १५ लाख रुपैयाँ छ ।
राष्ट्र बैंकले हालसम्म १६ वटा बैंक/वित्तीय संस्थालाई समस्याग्रस्त घोषणा गरेकोमा नेपाल विकास बैंक, सम्झना फाइनान्स र युनाइटेड डेभलपमेन्ट बैंक खारेजीमा गइसकेका छन् । बाँकी १३ मध्ये गोर्खा र नेपाल सेयर मार्केट एन्ड फाइनान्समा राष्ट्र बैंकले आफ्नो व्यवस्थापन समूह पठाएर सञ्चालन गरिरहेको छ ।
‘निक्षेप फिर्ता चुनौतीपूर्ण’
समस्याग्रस्त बैंक/वित्तीय संस्थाले ऋण लगानी गरेको धितो बिक्री गरी असुल गर्न नसकिएकाले बाँकी निक्षेपकर्ताको रकम फिर्ता गर्न चुनौतीपूर्ण रहेको राष्ट्र बैंकले जनाएको छ । निक्षेप फिर्ताका लागि कर्जा असुलीमा भर पर्नुपरेको र धितो कम गुणस्तरका कारण बिक्री नभएकाले निक्षेप फिर्ता हुन नसकेको राष्ट्र बैंकले प्रतिवेदनमा लेखेको छ । “अधिकांश संस्थाले व्यक्तिगत निक्षेपकर्ताको अधिकांश रकम फिर्ता गरे पनि संस्थागत निक्षेप फिर्ता हुन सकेको छैन । केही संस्थाले व्यक्तिगत निक्षेपसमेत फिर्ता गर्न सकेका छैनन्,” प्रतिवेदनमा भनिएको छ, “खराब कर्जाको मात्रा ८८ प्रतिशतभन्दा धेरै भएकाले बाँकी निक्षेपकर्ताको निक्षेप फिर्ता गर्ने कार्य चुनौतीपूर्ण छ ।”
  समस्याग्रस्त वित्तीय संस्थाले ६ अर्ब फर्काएनन्        ",bank
"१९ माघ, काठमाडौं । अब एउटा सहकारी संस्थाको सदस्य भएको व्यक्ति अर्को सहकारी संस्थाको सदस्य बन्न नपाउने नयाँ प्रावधान आउन लागेको छ ।
एकैजना व्यक्ति धेरैवटा सहकारी संस्थामा सदस्य हुँदा वित्तीय अपराध बढेको निश्कर्ष निकाल्दै सहकारी तथा गरिबी निवारण मन्त्रालयले एक व्यक्ति एकै प्रकृतिको कारोबार गर्ने एकभन्दा बढी संस्थाको सदस्य बन्न नपाइने व्यवस्था गर्न लागेको हो ।
सहकारी मन्त्रालयले तयार पारेको नयाँ सहकारी ऐनको मस्यौदामा सहकारी क्षेत्रका विकृति विसङ्गति रोक्न कडा नीतिगत व्यवस्था गर्नुपर्ने प्रस्ताब गर्दै १० दिनअघि मात्रै मन्त्रिपरिषदको कार्यालयमा ऐनको मस्यौदा दर्ता गराएको छ ।
‘कुनै पनि व्यक्ति एकै प्रकृतिको एकमात्र संस्थाको सदस्य बन्न सक्नेछ,’ मस्यौदाको परिच्छेद दफा ३ को उपदफा ३ मा भनिएको छ -‘तर यो ऐन प्रारम्भ हुनुअघि कुनै व्यक्ति एकै प्रकृतिको एकभन्दा बढी संस्थाको सदस्य भएकोमा यो ऐन प्रारम्भ भएको मितिले एक वर्षभित्र कुनै एक संस्थाको मात्र सदस्य बन्नु पर्नेछ ।’
यसअघिको ऐनमा सहकारी संस्थाको सदस्य बन्न कानूनी बन्देज नभएका कारण एकै व्यक्ति धेरैवटा सहकारीको सदस्य बन्दै आएका थिए । एकै व्यक्तिले धेरैवटा सहकारी संस्थाबाट ऋण लिएर फरार भएका सयौं उजुरीहरु पनि सहकारी विभागमा परेका छन् ।
गाँउपालिका क्षेत्रमा कार्यक्षेत्र रहेको संस्था गठन गर्दा एक परिवार एक सदस्यका दरले कम्तीमा तीसजना सदस्यको सहभागितामा गठन गर्न सकिने मस्यौदामा उल्लेख छ ।
सहकारीका ठगहरु उम्किन नपाउन भनेर नयाँ सहकारी ऐनमा विगो बराबर जरिवाना र ७ वर्षसम्म जेल सजायँको व्यवस्था गर्न प्रस्ताब गरिएको उपप्रधान तथा सहकारी मन्त्री चित्रबहादुर केसीले बताए ।
सहकारी ऐन २०४८ मा सहकारीका ठगलाई १५ सय देखि ५ हजार रुपैयाँमात्रै जरिवाना गर्नसक्ने व्यवस्था थियो ।
नयाँ सहकारी ऐनमा बिगो बराबर जरिवाना र अधिकतम ७ वर्षसम्म जेल सजायँको व्यवस्था गर्न प्रस्ताव गरिएको छ ।
अहिले नेपालमा रहेका ३३ हजार सहकारीमध्ये १३ हजार बचत तथा ऋणको कारोबार गर्छन् । आवश्यक अनुगमन नहुँदा बचत तथा ऋणको कारोबार गर्ने सहकारीहरु संस्थाहरुमा अनेकौं विसंगति देखिएका छन् ।
कुल १ सय ३० वटा सहकारी संस्थाले बचतकर्ताको १० अर्ब रुपैयाँभन्दा बढी गठी गरेको भन्दै सरकारले गठन गरेको  गौरीबहादुर कार्की संयोजकत्वको उच्चस्तरीय आयोगमा उजुरी परेको थियो ।
नयाँ सहकारी ऐन आएपछि सहकारीका विकृति/विसंगतिहरु हट्दै जाने मन्त्रालयका अधिकारीहरु बताउँछन् ।",bank
"१३ कात्तिक, काठमाडौं । सूर्या लाईफ इन्स्योरेन्स र तिनाउ विकास बैंक लिमिटेड बीच नेपाल देशभरि रहेका कर्पोरेट तथा शाखा कार्यालयहरुबाट बैंंका इन्स्योरेन्समार्फत लाइफ इन्स्योरेन्स पोलिसी बिक्री गर्ने गरीे सम्झौता भएको छ । सम्झौता अनुसार तिनाउ विकास बैंक लिमिटेडको कर्पोरेट तथा बिभिन्न शाखा कार्यालयहरुबाट सूर्या लाइफ इन्स्योरेन्सको पोलिसी बिक्री गरिनेछ । सम्झौतामा सूर्या लाईफ इन्स्योरेन्सका तर्फवाट प्रमुख कार्यकारी अधिकृत  शिवनाथ पाण्डे र तिनाउ विकास बैंकका तर्फबाट प्रमुख कार्यकारी अधिकृत  प्रदीप कुमार श्रेष्ठले संयूक्त रुपमा हस्ताक्षर गरे ।
",bank
"﻿काठमाडौं, १९ माघ – सहकारी तथा गरिबी निवारण मन्त्रालयले एक व्यक्ति एउटा सहकारी संस्थाको सदस्य भएपछि अर्को सहकारी संस्थाको सदस्य बन्न नपाउने नयाँ व्यवस्था लागु गर्ने भएको छ । यसअघि सहकारी संस्थाको सदस्य बन्न कानूनी बन्देज नभएका कारण एकै व्यक्ति धेरैवटा सहकारीको सदस्य बन्दै आएपनि अब यो व्यवस्था हट्ने छ ।
एक व्यक्ति धेरैवटा सहकारी संस्थामा आवद्ध रहदा वित्तीय अपराध बढेको भन्दै सहकारी तथा गरिबी निवारण मन्त्रालयले एक व्यक्ति एक संस्थाको मात्रै सदस्य बन्नु पर्ने प्रवधान लागु लागेको हो । सहकारी क्षेत्रका विकृति विसङ्गति रोक्न कडा नीतिगत व्यवस्था गर्न सहकारी मन्त्रालयले १० दिनअघि मन्त्रिपरिषदको कार्यलयमा नयाँ सहकारी ऐनको मस्यौदा दर्ता गराएको थियो ।
‘कुनै पनि व्यक्ति एकै प्रकृतिको एकमात्र संस्थाको सदस्य बन्न सक्नेछ,’ मस्यौदाको परिच्छेद दफा ३ को उपदफा ३ मा भनिएको छ (‘तर यो ऐन प्रारम्भ हुनुअघि कुनै व्यक्ति एकै प्रकृतिको एकभन्दा बढी संस्थाको सदस्य भएकोमा यो ऐन प्रारम्भ भएको मितिले एक वर्ष्भित्र कुनै एक संस्थाको मात्र सदस्य बन्नु पर्नेछ ।’
एकै व्यक्तिले धेरैवटा सहकारी संस्थाबाट ऋण लिएर फरार भएको सयौं उजुरीहरु सहकारी विभागमा आउनु थालेको छ । यस्ता ठगहरु उम्किन नपाउन भनेर नयाँ सहकारी ऐनको  प्रस्ताब गरिएको उपप्रधान तथा सहकारी मन्त्री चित्रबहादुर केसीले बताए ।
सहकारी ऐन २०४८ मा सहकारीका ठगलाई १५ सय देखि ५ हजार रुपैयाँमात्रै जरिवाना गर्नसक्ने व्यवस्था भएपनि अबको मस्यौदामा विगो बराबर जरिवाना र ७ वर्षसम्म जेल सजायँको व्यवस्था गर्ने प्रस्ताब गरिएको उनले बताए ।
  एउटै व्यक्तिले धेरै सहकारी संस्थाबाट सदस्यता लिनु नपाइने        ",bank
"﻿यादव हुमागाईं
काठमाडौैं, २० माघ – सरकारले नगरपालिकाका प्रत्येक वडा र गाविसमा एउटामात्र बचत तथा ऋण सहकारी खोल्न पाउने व्यवस्था गर्दैछ । बचत तथा ऋण सहकारीको संख्या बढी भई अस्वस्थ प्रतिस्पर्धा बढेको र अनुगमन गर्नसमेत नसकिएको निष्कर्षसहित संख्या घटाउन सहकारी तथा गरिबी निवारण मन्त्रालयले सहकारी ऐन ०७२ को मस्यौदामा यस्तो प्रावधान राख्न प्रस्ताव गरेको हो ।
हाल मन्त्रिपरिषद्मा रहेको यो ऐनको दफा १० को उपदफा ७ मा भनिएको छ, “१ गाँउपालिका वा नगरपालिकाको १ वडामा बचत तथा ऋणको कारोबार गर्ने गरी एउटामात्र संस्था दर्ता गरिनेछ । तर, यो ऐन प्रारम्भ हुनुभन्दा पहिले दर्ता भई सञ्चालनमा रहेका संस्था तोकिएबमोजिमको प्रक्रिया र अवधिभित्र एकीकरण गर्नुपर्नेछ ।”
यो मस्यौदा संसद्बाट पारित भई ऐनका रूपमा कार्यान्वयन भए नेपालमा बचत तथा ऋण सहकारीको संख्या १ हजार ४०० हाराहारीमा झर्नेछ । हाल १ महानगरपालिका, ११ उपमहानगर र २१७ नगरपालिका छन् । यी सबैमा कुल वडा संख्या करिब १ हजार छ । गाविसको संख्या ३ हजार १५७ छ ।
अहिले बचत तथा ऋण सहकारीको संख्या १४ हजार छ । तीमध्ये अधिकांश सहकारी सहरी क्षेत्रमा मात्र केन्द्रित छन् । सहरमा संख्या अधिक भएपछि सहकारी विभागले ३ वर्षयता महानगर, उपमहानगर र नगर क्षेत्रमा नयाँ संस्था दर्ता गरेको छैन । सहकारीको संख्या अधिक भएको र मर्जरमा जानुपर्ने भन्दै ४ वर्षअघि विभागले एकीकरण कार्यविधि जारी गरे पनि कमै सहकारीहरू मर्जरमा गएका छन् ।
प्रस्तावित ऐनको मस्यौदामा सहकारीको संख्या घटाउने अन्य प्रावधान पनि छन् । बहूद्देश्यीय र विषयगत सहकारीले जुन क्षेत्रमा ५० प्रतिशत काम गरेको छ, त्यही विषयअनुसार नाम परिवर्तन गर्नुपर्ने व्यवस्था राखिएको छ । यो व्यवस्थाका कारण ४ हजार बहूद्देश्यीय सहकारी र ७ हजार कृषि सहकारी बचत तथा ऋणमा परिवर्तन हुनुपर्नेछ । त्यसपछि यी सहकारी पनि मर्जरमा जानुपर्ने बाध्यकारी व्यवस्था छ ।
मस्यौदामा १ व्यक्ति एउटा प्रकृतिको एउटा सहकारीको मात्र सदस्य बन्न पाउने प्रावधान राखिएको छ । सञ्चालक र कार्यकारी एउटै व्यक्ति बस्न नपाइने, संस्था सदस्य बन्न नपाउने, कम्पनीमा लगानी गर्न नपाउनेलगायतका व्यवस्था पनि राखिएका छन् ।
त्यस्तै, सहकारीमा गलत काम गर्नेलाई बिगोबमोजिम जरिवाना र अधिकतम ७ वर्ष जेल सजायको प्रस्तावसमेत गरिएको छ ।
विभागका अनुसार हाल देशभर ३२ हजार सहकारी दर्ता छन् । तर, उनीहरूको अनुगमन हुन नसक्दा विकृति बढिरहेका छन् । समस्याग्रस्त सहकारीको अध्ययनका लागि सरकारले गठन गरेको आयोगले समेत १३० सहकारीलाई समस्याग्रस्त सूचीमा राखेर तिनमा सर्वसाधारणको १० अर्ब रुपैयाँभन्दा बढी रकम ठगी भएको प्रतिवेदन सरकारलाई बुझाइसकेको छ । यो आयोग गौरीबहादुर कार्कीको नेतृत्वमा थियो ।
सम्भव छैन : बडाल
राष्ट्रिय सहकारी संघका अध्यक्ष केशवप्रसाद बडाल सहकारीको संख्या तोक्ने व्यवस्था सहकारीविरोधी भएको र प्रस्तावित प्रावधान कार्यान्वयनयोग्य नभएको बताउँछन् । “सहकारीको संख्या घटाउनुपर्छ, ठूला–ठूला सहकारी बनाएर व्यवस्थित गर्नुपर्छ भन्ने कुरामा हामी पनि सहमत छौं,” उनले भने, “तर ऐनमै संख्या तोक्ने काम सहकारी विस्तारलाई बन्देज लगाउने नियत हो ।” मर्जरलाई प्रोत्साहन दिने गरी विभिन्न सहुलियत दिनुपर्ने उनले बताए ।
सहकारी ऐनका धेरै प्रावधान सहकारीविरोधी भएको भन्दै संघले मन्त्रालय र सरोकारवाला निकायको ध्यानाकर्षण गराइसकेको छ । संघले सहकारीको संख्या तोक्ने, कम्पनीमा लगानी गर्न नपाउने, कार्यकारी बस्न नपाउने, सेयरको १० गुणामात्र बचत राख्न पाउनेलगायतका विषय संशोधन गर्न माग गरेको अध्यक्ष बडालले बताए ।
  बचत तथा ऋण सहकारीको संख्यामा अंकुश        ",bank
"﻿काठमाडौं, २० माघ (कास) : नेपाल पुनर्बिमा कम्पनीको अध्यक्ष रिक्त भएको छ । एकमात्र पुनर्बिमा कम्पनीको अध्ययक्षको जिम्मेबारी सम्हालेका शोभाकान्त पौड्याललाई हटाइएपछि पुनः सो पद खाली भएको हो ।
कम्पनी स्थापना तथा व्यवसाय विस्तार गर्नमा जोड दिएका पौड्यालले पुनर्बिमा कम्पनीको सेयरधनीमा पब्लिक कमपनीलाई पनि सहभागी बनाएका थिए । कम्पनीको चुक्ता पुँजीसमेत वृद्धि गरी ५ अर्ब पु¥याएका पौडेलको कार्यावधि सकिएको थिएन । करिब २ वर्षअघि कम्पनी अध्यक्षको जिम्मेवारी सम्हालेका पौडेलले आन्तरिक पुनर्बिमा व्यवसाय विस्तार गराउन जोड दिएका थिए ।
कात्तिकदेखि सञ्चालनमा आएको पुनर्बिमा कम्पनी आकस्मिक बिमा कोष (पुल) लाई रूपान्तरण गरी स्थापना भएको संस्था हो । पुललाई पुनर्बिमा कम्पनीमा रूपान्तरण गर्न नेपाल सरकार, १७ वटा निर्जीवन बिमा कम्पनीको स्वामित्व गरी २ अर्ब १० करोड चुक्ता पुँजी पु¥याइएको थियो । यो पुँजीलाई ५ अर्ब पु¥याउन जीवन बिमा तथा पब्लिक कम्पनीहरूलाई पनि सहभागी बनाएको छ । कम्पनीले सञ्चालनको पहिलो वर्षको नाफाबाट सेयरधनी र सरकारलाई प्रतिफल पनि दिइसकेको छ ।
  पुनर्बिमा कम्पनीका अध्यक्ष हटाइए        ",bank
"﻿काठमाडौं, २१ माघ (कास) : जिल्ला सहकारी समन्वय सञ्जाल बाराले प्रस्तावित सहकारी ऐनमा सहकारी अभियानको सुझाव समेट्न माग गरेको छ । बुधबार बाराको सिमरामा बसेको बैठकले प्रस्तावित ऐनमा सहकारीलाई निस्तेज र कमजोर बनाउनेखालका प्रावधान रहेकाले सहकारी अभियन्ताको भावनामा ठेस पुगेको निष्कर्ष निकाल्दै यसलाई सच्याउन आग्रह गरेको हो ।
सहकारी ऐनबारे सरोकारवालासँग पर्याप्त छलफल गर्न र समुदायमा आधारित तथा उत्पादनकेन्द्रित सहकारीलाई कर छुट तथा सहुलियतको व्यवस्था गर्न बैठकले माग गरेको सञ्जाल संयोजक कृष्ण पौडेलले जानकारी दिए । बैठकमा डिभिजन सहकारी कार्यालय बाराका प्रमुख कुलोत्तम पोखरेल, साना किसान कृषि सहकारी संघका अध्यक्ष शिव अधिकारी, बारा जिल्ला बचत तथा ऋण सहकारी संघका अध्यक्ष भोला गौतम, राष्ट्रिय सहकारी बैंक सिमराका प्रमुख गोविन्द ओझालगायतको उपस्थिति थियो ।
  प्रस्तावित सहकारी ऐनमा अभियानको भावना समेट्न आग्रह        ",bank
"﻿टोपराज शर्मा
बुटवल, २१ माघ – घाटामा रहेका ४ वटा र नाफामा रहेको एउटा मर्ज भएर बनेको नेपाल ग्रामीण विकास बैंकले मर्जरको १ वर्षमै करिब २५ करोड नाफा गरेको छ । मर्जरअघि पश्चिमाञ्चल ग्रामीण विकास बैंकमात्रै नाफामा थियो भने अन्य ४ विकास क्षेत्रका बैंक घाटामा थिए ।
०७१ साउन ३० देखि एकीकृत कारोबार सुरु गरेको नेपाल ग्रामीण विकास बैंकले गत आर्थिक वर्षमा २४ करोड ९२ लाख ८ हजार  ५७५ रुपैयाँ खुद नाफा गरेको बैंकका प्रमुख कार्यकारी अधिकृत धर्मराज पाण्डेले बताए । मर्जअघि आव ०७०÷७१ मा ५ वटा बैंकको कुल घाटा ३० करोड ५२ लाख ३४ हजार थियो । उक्त आवमा बैंकले ३ अर्ब ८७ करोड ९७ लाख ४१ हजार रुपैयाँ कर्जा लगानी र १ अर्ब १९ करोड ६५ लाख ६२ हजार रुपैयाँ निक्षेप संकलन गरेको थियो ।
चालू आवको अन्त्यसम्ममा ४० करोड नाफा आर्जन हुने प्रक्षेपण गरिएको र पछिल्लो ६ महिनामा करिब १९ करोड नाफा कमाउन सफल भएको कार्यकारी अधिकृत पाण्डेले जानकारी दिए । लामो प्रयासपछि ०७१ असार मसान्तमा ५ वटा ग्रामीण विकास बैंक मर्ज भएर एउटै बनेका थिए । नेपालको बैंकिङ इतिहासमै ५ वटा बैंकहरू एकैपटक मर्ज भएको त्यो नै पहिलो उदाहरण थियो ।
नाफामा रहेको पश्चिमाञ्चल ग्रामीण विकास बैंकका कर्मचारी र सेयरधनीले घाटामा रहेका अन्य ४ ग्रामीण विकास बैंकसँग मर्ज गर्न नहुने भन्दै आन्दोलनसमेत गरेका थिए, जसका कारण मर्ज हुन ढिलाइसमेत भएको थियो । “मर्जरबाट राष्ट्रियस्तरको बैंक बनेपछि कर्मचारीमा नयाँ उत्साह थपियो, शाखा व्यवस्थापन तालिम पनि सञ्चालन ग¥यौं र बैंकका नयाँ प्रडक्ट पनि थप्यौं ती सबैको परिणामस्वरुप पहिलो वर्षमै सन्तोषजनक नाफा आर्जन गर्न सफल भयौं,” बैंकका प्रमुख कार्यकारी अधिकृत पाण्डेले भने, “अर्को वर्षसम्म बाँकी रहेको सबै सञ्चित घाटा पूर्ति गर्ने लक्ष्यका साथ काम गरिरहेका छौं ।”
चालू आवको अन्त्यसम्म सञ्चित घाटालाई ४० करोडमा झार्ने लक्ष्य रहेको पाण्डेले बताए । मर्जरमा जाँदा सबै बैंकको सञ्चित घाटा ७६ करोड थियो । “घाटामा रहेका ४ वटा र नाफामा रहेको एउटा बैंकबीचको मर्जरलाई सफल बनाउनुपर्ने चुनौति हामीमाझ थियो, त्यसलाई कुशल व्यवस्थापन गरेर समग्र बैंकिङ क्षेत्रका लागि नमुना उदाहरण बन्न सफल भयौं,” पाण्डेले भने, “अबको ४ वर्षभित्र बैंकलाई देशका ७५ वटै जिल्लामा पु¥याउने लक्ष्य छ ।”
मर्जरपछि बैंकले पूर्वीपहाडी जिल्लाहरू ताप्लेजुङमा १ र भोजपुरमा २ वटा शाखा विस्तार गरेको छ भने चालू आवमै जाजरकोटलगायतका दुर्गम जिल्लामा शाखा विस्तार गर्ने योजना रहेको कार्यकारी अधिकृत पाण्डेले जानकारी दिए ।
अधिकृत पुँजी १ अर्ब, जारी पँुजी ६५ करोड ५० लाख र सेयर पुँजी ५५ करोड ७५ लाख रहेको बैंकमा सरकारको ३० प्रतिशत, सर्वसाधारण (पब्लिक)को १५ प्रतिशत, विभिन्न वाणिज्य बैंकहरूको १२ प्रतिशत, नेपाल इन्भेस्टमेन्ट कम्पनीको १२ प्रतिशत र नेपाल राष्ट्र बैंकको ३.५ प्रतिशत छ ।
५३ जिल्लामा ३९ हजार सेयर सदस्य र १ करोड ९७ लाख ग्राहक रहेका बैंकका १८६ शाखा, ५ क्षेत्रीय कार्यालय र बुटवलमा प्रधान कार्यालय छ ।
  घाटामा रहेका ग्रामीण विकास बैंक मर्जरपछि नाफामा        ",bank
"﻿काठमाडौँ, २१ माघ (कास) : पेमेन्ट कार्ड इन्डस्ट्री डेटा सेक्युरिटी स्ट्यान्डर्ड (पीसीआई डीएसएस) को ३.१ संस्करणबाट प्रमाणित भएको नेपाल इन्भेस्टमेन्ट बैंकले आफ्ना कार्डवाहकहरूका लागि थप सुरक्षण सुविधा प्रदान गर्ने भएको छ । पीसीआई डीएसएस संसारभरिमा कार्डबाट सुविधा लिने कार्ड डेटा सेक्युरिटी स्ट्यान्डर्डमा सबैभन्दा उच्चतम सुरक्षाको तह हो ।
कार्डबाट कारोबार गर्दा हुने विभिन्न प्रकारका असुरक्षित अवस्था सिर्जनाबाट पीसीआई डीएसएसको सेक्युरिटी स्ट्यान्डर्डबाट न्यूनीकरण हुन्छ । बैंकका कार्डबाहकहरूले पीसीआई डीएसएसको नयाँ संस्करणबाट थप, भरपर्दो र सुरक्षित कारोबार गर्न सक्नेछन् । नेपाल इन्भेस्टमेन्ट बैंकका ६ लाख ५० हजारभन्दा बढी ग्राहक छन् ।
  नेपाल इन्भेस्टमेन्ट बैंक पीसीआई डीएसएस ३.१ संस्करणबाट प्रमाणित        ",bank
"﻿काठमाडौं, २५ माघ (कास) : सेन्चुरी कमर्सियल बैंकको साधारणसभाले गत आर्थिक वर्षको नाफाबाट ९ प्रतिशत बोनस सेयर र कर प्रयोजनार्थ ०.४७ प्रतिशत नगद लाभांश वितरण गर्ने प्रस्ताव पारित गरेको छ । लाभांश वितरणपछि कायम हुने पुँजीमा ३० प्रतिशत हकप्रद जारी गर्नेसमेत सभाले निर्णय गरेको छ ।
सभाबाट बैंकको सञ्चालकमा लक्ष्मणकुमार श्रेष्ठ, उमाकुमारी श्रेष्ठ, राजेशराज दली र महेशकुमार अग्रवाल निर्वाचित भएका छन् । बैंकले हाल ३१ शाखा, २८ एटीएम, ९ शाखारहित बैंकिङ र दुइटा एक्सटेन्सन काउन्टरबाट बैंकिङ सेवा दिइरहेको छ ।
  सेन्चुरी बैंकले ३०% हकप्रद जारी गर्ने        ",bank
"﻿काठमाडौं, २६ माघ – नेपाल राष्ट्र बैंकले बुधबार १० अर्ब रुपैयाँबराबरको रिभर्स रिपो जारी गर्ने भएको छ । बजारमा लगानी योग्य पुँजी (तरलता) उच्च भएपछि त्यसको व्यवस्थापनका लागि केन्द्रीय बैंकले रिभर्स रिपो जारी गरेको हो ।
बिहीबार जारी गर्ने रिपोको अवधि ७ दिनको छ । यसको अवधि फागुन ५ सम्म तोकिएको छ । अनलाइन बिडिङ सिस्टम सफ्टवेयरमार्फत मात्र बिड गर्न सकिने यो उपकरणमा ब्याजदर बोलकबोलबाटै निर्धारण हुनेछ ।
योजनामा राष्ट्र बैंकबाट ‘क’, ‘ख’ र ‘ग’ वर्गको इजाजतपत्र प्राप्त बैंक तथा वित्तीय संस्थामात्र सहभागी हुन पाउनेछन् । यसमा सहभागी हुनका लागि बैंकहरूले ‘मास्टर रिपर्चेज एग्रिमेन्ट’ गरेको हुनुपर्ने व्यवस्था छ ।
बजारमा तरलता धेरै भएपछि यसलाई व्यवस्थापन गर्न राष्ट्र बैंकले रिपो, रिभर्स रिपो, निक्षेप बोलकबोललगायतका मौद्रिक उपकरण प्रयोग गर्दै आएको छ । चालू आर्थिक वर्षको पुसससम्ममा केन्द्रीय बैंकले यी उपकरणमार्फत ३ खर्ब ४४ अर्ब बजारबाट तानेको छ । त्यसमध्ये निक्षेप बोलकबोलमार्फत २ खर्ब १८ अर्ब, रिभर्स रिपोबाट १ खर्ब १७ अर्ब ३० करोड र सोझै बिक्री बोलकबोलबाट ९ अर्ब १० करोड रुपैयाँ तरलता खिचेको छ ।
मौद्रिक उपकरणमार्फत खिचेको तरलताको अवधि सकिने दिनका आधारमा केन्द्रीय बैंकले नयाँ उपकरण जारी गर्दै आएको छ । तर, मौद्रिक उपकरणबाट मात्र तरलता व्यवस्थापन गर्न नसकिएको र त्यसका कारण मूल्य वृद्धिदरसमेत उच्च भएको राष्ट्र बैंकको प्रतिवेदनले औंल्याएको छ । मंसिरमा मूल्यवृद्धि ११.६ प्रतिशत पुगेको छ ।
तराईमा लामो समयदेखि चलेको आन्दोलन र भारतीय नाकाबन्दीका कारण कर्जा लगानी गर्न नसक्दा बैंकहरूमा रकम थुप्रिएको हो । यसबाहेक डलरको भाउ उच्च हुँदा रेमिट्यान्स आउने क्रमसमेत बढेकाले बैंकमा रकम बढेको हो । चालू आवको मंसिरसम्ममा रेमिट्यान्स १९.४ प्रतिशतले बढेर ३ खर्ब १५ अर्ब पुगेको छ ।
अघिल्लो आवको यसै अवधिमा रेमिट्यान्स २.७ प्रतिशतमात्र बढेको थियो । यसैगरी, मंसिरसम्ममा बैंक तथा वित्तीय संस्थाको निक्षेप ४.६ प्रतिशतले वृद्धि हुँदा कर्जा लगानी भने ३.३ प्रतिशतले मात्र बढेको राष्ट्र बैंकले जनाएको छ ।
  बुधबार १० अर्बको रिभर्स रिपो        ",bank
"﻿सिटी एक्सप्रेसका प्रबन्ध निर्देशक चन्द्र टन्डनले विजेता विश्वकर्मालाई कारको साँचो हस्तान्तरण गर्दै ।
२८ माघ, काठमाडौं । वैदेशिक रोजगारीका लागि साउदी अरब गएका तेह्रथुमका रमेश विश्वकर्माले कार उपहार पाएका छन् ।
साउदीबाट नेपाल पैसा पठाउने ग्राहकलाई लक्ष्यित गरेर लक्ष्मी बैंक, नेपाल इन्भेस्टमेन्ट बैंक र सिटी एक्सप्रेससँगको सहकार्यमा टेलिमनीले ल्याएको बम्परमा कार उपहार योजनाअन्तर्गत विश्वकर्माले कार जितेका हुन् ।
हुन्डाई एसेन्ट कारको मूल्य ४४ हजार ५०० साउदी रियल (करिब ३३ लाख रुपैयाँ) रहेको छ । कार विजेता विश्वकर्मालाई रियादमा एक कार्यक्रमबीच सिटी एक्सप्रेसका प्रबन्ध निर्देशक चन्द्र टन्डनले साँचो हस्तान्तरण गरे ।
सोही अवसरमा १० जनालाई सामसुङ स्मार्ट मोबाइल, १२ जनालाई लेनोभोको ट्याबलेटसमेत हस्तान्तरण गरिएको थियो ।
साउदी अरबबाट नेपालमा पैसा पठाउँदा कार उपहार दिने टेलिमनी नै पहिलो भएको साउदीका लागि टेलिमनीका कन्ट्री म्यानेजर जितेन्द्र थपलियाले बताए ।
साउदीमा केन्द्रीय कार्यालय रहेको टेलिमनीले विगत ११ वर्षदेखि साउदी अरबको दम्माम, रियाद, अल कसिम, जेद्दालगायतका सहरबाट नेपालमा पैस पठाउँदै आएको छ ।",bank
"﻿काठमाडौं २८ माघ, । नेपाली बजारमा केहीदिन यता सुनको मुल्य उच्च रुपमा बढ्दै गएको छ । बिहीबार बजारमा छापावाल सुनको मुल्य ५ सयले बढेर तोलाको ५४ हजार ५ सयमा कारोबार भइरहेको नेपाल सुनचाँदी महासंघले जनाएको छ ।
बुधबार तोलाको ५४ हजार रुपैयाँमा कारोबार भएको सुन विहीबार ५ सयले बढेर किनबेच भएको हो ।
बिहीबार तेजावी सुन प्रतितोला ५४ हजार २ सय ५० रुपैयाँ तोकिएको छ । त्यस्तै चाँदीको मुल्य प्रतितोला ७३० रुपैयामा कारोबार भएको छ । अन्तर्रा्ष्ट्रिय बजारमा सुनको भाऊ उकालो लागेकाले नेपाली बजारमा पनि प्रभाव परेको महासंघले बताएको छ ।
३ वर्ष अघि हालसम्मकै उच्च भाउ ६३ हजार २ सयमा पुगेको सुनको मुल्य क्रमश ओरालको लागेको थियो ।
यूरो मुद्व्राको तुलनामा अमेरिकी डलर मजबुत हुन नसक्दा पनि सुनको भाउ बढ्ने साथै लगानीकर्ता डलरको साटो सुनतर्फ आर्कषित हुने हुनाले सुनको मुल्य बढेको महासंघको ठहर छ ।
  उकालो लाग्दै सुनको मुल्य, तोलाको साढे ५४ हजार        ",bank
"१२ कात्तिक, काठमाडौं । चालु आर्थिक वर्षको दोस्रो महिना (भदौ)मा देश ५ अर्ब ८७ करोड रुपैयाँले घाटामा देखिएको छ । देशको आम्दानी (भित्रने रकम)को तुलनामा खर्च (बाहिरीने रकम) धेरै भएपछि घाटामा गएको हो । देश भित्रने रेमिट्यान्सको वृद्धिदर घटेपनि आय व्यय सन्तुलन बिग्रिएको हो । रेमिट्यान्स भित्रने दर गत वर्षको तुलनामा चालु आवको दोस्रो महिनामा ०.७ प्रतिशतले मात्र बढेर १ खर्ब १५ अर्ब रुपैयाँ पुगेको छ । गत वर्ष भने रेमिट्यान्स भित्रने दरमा ६.६ प्रतिशतले वृद्धि भएको थियो । वैदेशीक रोजगारीमा जानेमध्ये पुनः श्रम स्वीकृती बाहेकको संख्या पनि घटेको छ । यो संख्यामा ७.२ प्रतिशतले कमि आएको हो । यो दुई महिनामा ६५ हजार १ सय ८७ जना रोजगारीको लागि विदेश गएका छन् । त्यस्तै, देशको व्यापार घाटा ११.८ प्रतिशतले बढेपछि आय व्ययको सन्तुलन बिग्रिएको हो । दुई महिनामा १ खर्ब ५१ अर्ब रुपैयाँको बस्तु आयात भएको छ । नेपालबाट भने ३ प्रतिशतले बढेर १३ अर्ब ५८ करोड पुगेको छ । यो अवधिमा निर्यात र आयातको अनुपात ८.२ प्रतिशत रहेको छ ।
",bank
"﻿लोकबहादुर चापागाई
काठमाडौं, २ फागुन – नेपाल राष्ट्र बैंकमा २ डेपुटी गभर्नर खाली भएको करिब २ महिना पुग्न लागिसकेको छ । सुरुमा गभर्नरले डेपुटीका लागि नाम सिफारिस नगरेर नियुक्ति ढिलाइ भएकोमा पछि सिफारिस नाम चर्चामा आएपछि सरकारले नै चासो दिएन । गभर्नर डा. चिरञ्जीवी नेपालले कार्यकारी निर्देशकहरू चिन्तामणि शिवाकोटी, नारायण पौडेल, शिवनाथ पाण्डे र त्रिलोचन पंगेनीको नाम सिफारिस गरेको हल्ला चले पनि पंगेनीको ठाउँमा शिवराज श्रेष्ठलाई सिफारिस गरिएको छ ।
नाम सिफारिस गरेपछि पनि ४ पटक मन्त्रिपरिषद् बैठक बसिसकेको छ । यसको अर्थ हो— सरकार गभर्नरको सिफारिस मान्ने पक्षमा छैन । नयाँ सिफारिस पठाउन आग्रह गरिसकिएको अर्थ मन्त्रालय स्रोतको भनाइ छ । डेपुटी नियुक्तिमा भएको ढिलाइले राष्ट्र बैंकका धेरै काम प्रभावित भइरहेका छन् ।
नेपाल राष्ट्र बैंक ऐन ०५८ ले हाल क्रियाशील सबै कार्यकारी निर्देशकलाई एउटै मर्यादामा राखेको छ । कार्यदक्षमता, वरिष्ठताजस्ता आधार हेरेर सरकारसमक्ष खाली पदको दोब्बर संख्यामा नाम सिफारिस गर्नुपर्ने अधिकार गभर्नरलाई छ ।
पदीय हिसाबले सचिवभन्दा तल मानिने र मौका मिल्दा अर्थ मन्त्रालयका सहसचिवबाट पनि हेपिने डेपुटी गभर्नर जिम्मेवारीका हिसाबले ‘ग्ल्यामरस’ पद हो । अर्थमन्त्रीले डेपुटी गभर्नरको ‘ग्ल्यामरस स्ट्रेन्थ’ नबुझेका कारण वैधानिक हैसियतलाई मात्रै हेर्दा समस्या आएको धेरैको बुझाइ छ । तर, यो पद ५ वर्षका लागि नियुक्त गरिने हो जबकि सचिव, सहसचिव ५ दिनमै परिवर्तन गर्न सकिन्छ ।
चिन्तामणि शिवाकोटी
एमालेमा लागेका हिसाबले शिवाकोटी सबैभन्दा वरिष्ठ हुन् । उनी ०४८ को कर्मचारी आन्दोलनमा कारबाहीमा परेका थिए । स्वयं एमाले अध्यक्ष तथा प्रधानमन्त्री केपी ओलीका दाहिना मानिन्छन् । उनीहरू दुबै तेह्रथुमबाट झापा झरेका हुन् । कानुनमन्त्री अग्नि खरेल र शिवाकोटीबीच मामाछोरा, फुपुछोराको साइनो छ । पूर्वाञ्चलका एमाले नेता योगेश भट्टराई, हिक्मत कार्कीलगायतको समर्थन उनलाई छ । एमाले नेता शंकर पोखरेलको संयोजकत्वमा रहेको बुद्धिजीवी परिषद् उपत्यका कमिटीका उपाध्यक्षसमेत हुन् ।
नारायण पौडेल
उनी अर्थमन्त्री पौडेलको नजिकका नातेदार र पूर्वगृहसचिव श्रीकान्त रेग्मीका बहिनी ज्वाइँ हुन् । तर, गभर्नर पछिल्लो समय उनीबाट त्यति सन्तुष्ट देखिएका छैनन् । त्यसै कारण उनले सिफारिस गर्दा नै शिवाकोटीको समूहमा पारेका छन् । सामान्यतया २ जनाका लागि ४ जनाको नाम सिफारिस गर्नुपर्नेमा गभर्नरले २ समूह बनाएर एउटामा शिवाकोटी र पौडेल तथा अर्कोमा श्रेष्ठ र पाण्डेलाई सिफारिस गरेका छन् ।
शिवनाथ पाण्डे
तत्कालीन अर्थमन्त्री रामशरण महतको ठाडो आदेशमा बढुवाका लागि ‘ब्याक डेट’मा दरबन्दी थपेर कार्यकारी निर्देशक बनाइएका पाण्डे डेपुटी गभर्नरका लागि तयार पारिएका छन् । ०५३ देखि १ दशकसम्म हालको आन्तरिक राजस्व विभागमा तत्कालीन प्रमुख रहेका पाण्डेसँग पूर्वमन्त्री विद्याधर मल्लिकसँग काम गरेको अनुभव छ । चार्टर्ड एकाउन्टेन्ट (सीए) भएकाले उनलाई राष्ट्र बैंक सञ्चालन समिति सदस्य बीकेमान सिंहको पूर्ण समर्थन छ । निवर्तमान डेपुटी गभर्नर महाप्रसाद अधिकारीसँग मद्रासमा सीए पढ्दा सँगै बसेका पाण्डे अधिकारीभन्दा ६ महिनाअघि गएका थिए । पाण्डेले आफूलाई डेपुटीमा सघाएको गुन तिर्न अधिकारीले ‘ब्याक डेट’मा कार्यकारीमा सिधै बढुवा गर्न गभर्नरलाई पूर्ण सहयोग गरेका थिए । सीए भएकाले नेपाल चार्टर्ड एकाउन्टेन्ट संघ खुलेर उनको पक्षमा लागेको छ ।
शिवराज श्रेष्ठ
श्रेष्ठलाई गभर्नरको समर्थन छ । कांग्रेसको संस्थापन पक्षनिकट कर्मचारी सकारात्मक रहे पनि शेरबहादुर देउवा पक्ष पूरै विरुद्धमा लागेको छ । प्रकाशमान सिंहलगायत काठमाडौंका कांग्रेसीहरू उनको पक्षमा माहोल बनाउन लागिपरेको छ । काठमाडौंकै रैथाने भएकाले व्यापारी तथा काठमाडौंकेन्द्रित बैंकर पनि उनको पक्षमा छन् । पूर्वडेपुटी गभर्नर कृष्णबहादुर मानन्धरपछि नेवार डेपुटी गभर्नर नभएकाले सम्पूर्ण जातीय ‘सेन्टिमेन्ट’ उनैलाई छ ।
हरिप्रसाद काफ्ले
गभर्नर स्वयंले काफ्लेलाई विभिन्न शक्तिकेन्द्रमा जान सल्लाह दिएका छन् । गभर्नर नेपाल र काफ्ले पाल्पामा सँगै पढेका हुन् । सुरुमा जनशक्ति व्यवस्थापन विभागमा लैजान उनलाई प्रस्ताव गरिए पनि पछि नारायण पौडेललाई लगिएको थियो । सुरुमा डेपुटीमा नाम सिफारिस गरेपछि १ महिना लामो बिदामा बस्ने तयारी गरेका काफ्ले फेरि कार्यालय जान सुरु गरेका छन् । ५ वर्षअघि नै उनीभन्दा कष्निठ महाप्रसाद अधिकारी डेपुटी भएर अवकाश पाइसकेका छन् ।
भीष्म ढुंगाना
ढुंगानालाई एमाले उपाध्यक्ष वामदेव गौतम र नेता माधव नेपालको वचन प्राप्त छ । उनका लागि पूर्वउद्योगमन्त्री महेश बस्नेत पनि लागिपरेका छन् । ढुंगानाले अर्थमन्त्री पौडेल भेट्न बस्नेतसँगै गएका बेला पौडेलले नभेटेको र पछि बस्नेतले एक्लै भेटेको भन्ने चर्चा यतिबेला अर्थ मन्त्रालयमा चलेको छ । उनलाई सबैसँग मिल्न सक्ने र परिआए पार्टीको काम पनि गर्ने व्यक्तिका रूपमा लिइन्छ । पूर्वगभर्नर तथा राष्ट्रिय योजना आयोगका उपाध्यक्ष डा. युवराज खतिवडाका छिमेकी भएकाले र प्रायः बिहानी कालो चिया उनैको घरमा खाने भएकाले पनि उनीप्रति खतिवडाको सहानुभूति छ । ढुंगानाको पक्षमा लागेका नेता नेपाल भने कांग्रेसबाट डेपुटी ल्याउँदा डा. विनोद आत्रेयलाई रोज्नुपर्ने पक्षमा छन् । आत्रेय उनका भाइका सम्धी हुन् ।
त्रिलोचन पंगेनी
गभर्नरले आफ्नो नाम सिफारिस गरेकोमा विश्वस्त रही कांग्रेसका छोटामोटा नेताकहाँ आफ्नो नियुक्तिका लागि लबिडमा लागेका पंगेनी अहिले राष्ट्र बैंकका प्रवक्ता हुन् । उनको ठाउँमा शिवराज श्रेष्ठलाई सिफारिस गरिएको छ । कांग्रेसकै तर्फबाट सिफारिसमा परेका उम्मेदवारले पंगेनीको नाम सिफारिस भएको हल्ला फैलाएका हुन् । अर्थमन्त्रीका नातेदार भएकाले पंगेनी पर्ने सम्भावना अधिक हुने देखेर गभर्नरले चलाखीसाथ उनलाई दौडबाटै पछाडि धकेलिदिएका हुन् । यसअघि १३ औं वरीयताका महाप्रसाद अधिकारी डेपुटी भएका थिए भने उनी १४ औं वरीयतामा थिए । उनी अहिले तेस्रो वरीयतामा छन् ।
लक्ष्मीप्रपन्न निरौला
एनसीसी बैंकका व्यवस्थापन संयोजकसमेत रहेका निरौलालाई राष्ट्रपति विद्यादेवी भण्डारीको समर्थन छ । पूर्वडेपुटी गभर्नर अधिकारी र एमाले नेता भानुभक्त ढकाल उनको पक्षमा खुलेर लागेका छन् ।
जनक अधिकारी
राष्ट्र बैंकका कार्यकारीमध्ये शिवाकोटीपछिका पुराना एमाले कार्यकर्ता अधिकारीले खतिवडाको कार्यकालमा जनशक्ति व्यवस्थापन विभागको नेतृत्व सम्हालेका थिए । उनीप्रति खतिवडाको सकारात्मक समर्थन छ । लुम्बिनी अञ्चलका सम्पूर्ण नेता तथा सानातिना कमिटिसमेत उनको पक्षमा लबिड गरिरहेका छन् । स्वयं अर्थमन्त्री पौडेल पनि उनीप्रति सकारात्मक छन् ।
मीनबहादुर श्रेष्ठ
एमाओवादीका तर्फबाट एकमात्र प्रतिस्पर्धीका रूपमा चर्चामा आएका श्रेष्ठलाई पूर्वगभर्नर खतिवडाको सकारात्मक समर्थन छ । कुनै बेला उनको कोठामा अध्यक्ष पुष्पकमल दाहाल (प्रचण्ड)सहितको राजनीतिक बैठक हुने गरेको थियो । जनप्रशासन क्यम्पसमा वामपन्थी समूहका उनी अन्तिम सभापति हुन् ।
अहिलेको सिफारिसलाई मान्ने हो भने शिवाकोटीको मात्रै निश्चितजस्तै देखिन्छ । यही परिस्थिति हो भने राष्ट्र बैंकभित्रको सम्पूर्ण कामको जिम्मेवारी कांगे्रसी पक्षलाई दिने र अर्को डेपुटीलाई प्रधान सहायकसरहको हैसियतमा राख्ने रणनीति गभर्नरको देखिन्छ । अझ पाण्डे नियुक्त भए वित्तीय संस्थातर्फको समस्यामा आफूले ध्यान नदिए पनि हुने उनको बुझाइ छ । नरबहादुर थापालाई अनुसन्धान विभागको प्रमुख बनाउनु उनका लागि डेपुटीभन्दा ठूलो उपलब्धिका रूपमा बुझेका गभर्नरले पछिसम्म उनको सहयोग रहने विश्वास लिएका छन् ।
तर, परिस्थिति बिग्रिसकेको छ । पार्टी सभापति सुशील कोइरालाको निधनसँगै गभर्नरको भरथेग गर्ने व्यक्ति पनि नभएको भनेर राष्ट्र बैंकमै चर्चा सुरु भइसकेको छ । यसअघिसम्म कांग्रेसका वरिष्ठ नेता देउवा र उनीपक्षधरलाई भाउ नदिएको तथा देउवाको फोनसमेत नउठाउने गरेको चर्चा राष्ट्र बैंक कर्मचारीवृत्तमा लामो समयदेखि ‘गसिप’ बन्दै आएको छ । गभर्नर बन्ने बेला उपसभापति रामचन्द्र पौडेल आफ्ना सम्धी पूर्वअर्थसचिव युवराज भुसाललाई ल्याउन लागिपरेको भन्दै अझै उनीप्रति ‘इगो’ राखेर बसेका छन् । कांग्रेसमा सांसदबाहेक सबैभन्दा धेरै अवसर पाउनेमध्ये थोरैमा गभर्नर पर्छन् । तर, अहिलेसम्म उनी बसेको ठाउँमा खासै क्षमता प्रदर्शित भएको देखिँदैन । क्षमता भएका हस्तीहरूलाई लडाएर उनी अघि आएका हुन् । उनलाई बुझ्नेहरू भन्छन्— क्षमता नभएकाले गभर्नरले खासै इगो राख्दैनन् ।
एमाले अध्यक्ष तथा प्रधानमन्त्री ओली गभर्नरलाई वाईसीएलको संज्ञा दिन्छन् र वाईसीएलबाट मुलुकको वित्तीय संरचना सम्हाल्न कठिन हुने बताउँछन् । यसअघि कोइरालाका कारण कतिपय स्थितिमा शान्त रहने ओलीलाई नयाँ ढंगले अघि बढ्न बाटो खुलेको छ । यसै पनि सुरुमै गभर्नरलाई भाउ नदिएका कारण डेपुटी नपाएको स्थिति जगजाहेर छ । यसले फेरि एकपटक डेपुटीको दौड नयाँ ढंगबाट अघि बढ्ने सम्भावनालाई नकार्न सकिँदैन । परिवर्तित सन्दर्भमा नयाँ किसिमले खेल खेल्न खेलाडीहरू मैदानमा उत्रिसकेका छन् । सिफारिस गरिएका ४ का अतिरिक्त अरु कार्यकारी निर्देशक पनि डेपुटी लडाइँमा अघि देखिएका छन् । कांग्रेसइतरकै कार्यकारी निर्देशकहरू भने सकेसम्म आफू डेपुटी बन्ने, नभए कांग्रेसको कोही पनि नबनोस् भन्ने चाहन्छन् । सरकारले पुरानो नाम स्वीकार नगरी पुनः नाम सिफारिस गर्न गभर्नरलाई आग्रह गरेको गाइँगुइँपछि फेरि डेपुटीका लागि नयाँ दौड सुरु भएको छ ।
अर्थमन्त्री पौडेल यसअघि सकेसम्म गभर्नरसँगको सम्बन्ध नबिगार्ने पक्षमा रहे पनि उनका सल्लाहकारहरूले गभर्नरको चाहनाअनुसार डेपुटी नियुक्त नगर्न दबाब दिइरहेका कारण उनी हच्किएका छन् । शिवाकोटीलाई दिइने जिम्मेवारीले बैंकिड समस्या समाधान गर्न सक्दैन । राष्ट्र बैंकमा वामपन्थीलाई पूर्ण रूपले नाकाबन्दी लाग्ने र आफूहरू बहिष्किृत हुने बुझेका एमालेसम्बद्ध व्यापारी, व्यवसायी र बैंकरले चर्चामा भएअनुसारको ‘कम्बिनेसन’मा डेपुटी नियुक्त भए आगामी ५ वर्षमा वाम समर्थकको बैंकिडसम्बन्धी एउटा पनि काम नहुने बुझेका छन् । त्यसैले सिफारिस कार्यान्वयन नगर्न प्रधानमन्त्री तथा अर्थमन्त्रीमाथि उनीहरूले दबाब दिइरहेका छन् ।
अहिलेकै संरचनामा डेपुटी नियुक्त भए सम्भवतः वर्तमान अर्थमन्त्रीको राजनीतिक अवसान सुरु हुने उनीहरूको ठम्याइ छ । सरकारले चाहेअनुरूप गभर्नरले सिफारिस नगरे मन्त्रिपरिषद्ले सिधै नियुक्त गर्न सक्ने कुराले पनि यतिबेला चर्चा पाउन थालेको छ । मन्त्रिपरिषद्को निर्णयमाथि कहीँ–कतै प्रश्न उठाउन नपाउने सामान्य सिद्धान्तका कारण गभर्नर अप्ठ्यारोमा छन् ।
  गभर्नरको सिफारिस निष्प्रभावी, सरकार आफ्नै दाउमा        ",bank
"﻿भुवन पौडेल
काठमाडौं, ३ फागुन – धितोपत्रको दोस्रो बजारमा सूचीकृत नभएका पब्लिक कम्पनीहरू ओभर द मार्केट (ओटीसी)मा अनिवार्य दर्ता हुनुपर्ने भएको छ । कम्पनी रजिस्ट्रारको कार्यालयले २ साताअघि सर्वसाधारणमा सेयर जारी नगरेका सम्पूर्ण कम्पनीको सेयर कारोबार ओटीसी मार्केटबाट गर्ने निर्णय गरेको हो ।
ओटीसी नेप्सेकै अनौपचारिक सेयर कारोबार प्रणाली हो, जहाँ दोस्रो बजारमा सूचीकरण हुन नसकेका, सूचीकरणबाट हटाइएका तथा सर्वसाधारणमा सेयर बिक्री नगरेका पब्लिक कम्पनीको सेयर कारोबार हुन्छ ।
नेपाल धितोपत्र बोर्ड र नेपाल स्टक एक्सचेन्ज (नेप्से)को अनुरोधमा रजिस्ट्रारको कार्यालयले यस्तो व्यवस्था गरेको हो । ओटीसी मार्केट विनियमावलीले ‘दोस्रो बजारमा सूचीकरण हुन नसकेका, सूचीबाट हटाइएका तथा साधारण सेयर जारी नगरेका पब्लिक कम्पनीको सेयर कारोबार ओटीसी मार्केटमार्फत गर्ने’ व्यवस्था गरेको छ । अहिलेसम्म बाध्यकारी नहुँदा रजिस्ट्रारको कार्यालय आफैंले सेयर नामसारी गराउँदै आएको छ ।
नेप्सेले धितोपत्रको दोस्रो बजार तथा ओटीसी बजार सञ्चालन गर्दै आएको छ । नेप्सेले ०६५ मा सुरु गरे पनि हालसम्म नेपाल बैंकको मात्र कारोबार भएको छ । दोस्रो बजारमा कारोबार हुन नसकेका कम्पनीले ओटीसी मार्केट प्रयोग गरेको देखिँदैन । यो बजारमा कारोबार गर्न आवश्यक कागजातमात्र पेस गरे हुन्छ । तर, कारोबार गरेबापत नेप्सेलाई शुल्क तिर्नुपर्छ ।
यसअघि पब्लिक कम्पनीमध्ये धितोपत्र बजारमा सूचीकरण नभएका, धितोपत्र बजारले खारेज गरेका तथा आवश्यक सर्त पूरा नगर्दा सूचीकरण हुन नसकेका कम्पनीको सेयर नामसारी गर्ने काम कम्पनीका सञ्चालक समितिको निर्णयअनुसार रजिस्ट्रारको कार्यालयबाटै हुने गरेको थियो । “बिनाशुल्क सेयर खरिद–बिक्री गराई नामसारी गथ्र्यौं, अब ओटीसी मार्केटमा कारोबार भएपछि अभिलेख राख्ने काममात्र गर्छौं,” रजिस्ट्रार प्रेमकुमार श्रेष्ठले भने ।
विनियमावलीअनुसार ओटीसी मार्केट बाध्यकारी गर्न लागिएको नेप्से महाप्रबन्धक सीताराम थपलियाले बताए । “दोस्रो बजारमा सूचीकृत नहुने सेयरको कारोबार अब ओटीसीमार्फत हुन्छ,” उनले भने, “तत्कालका लागि सेयर कारोबार कागजी रूपमै हुन्छ, केहि समयपछि सिस्टम नै विकास गर्छौं ।” हाल घरायसी नामसारीको व्यवस्था नभएकाले विनियमावली संशोधनका लागि धितोपत्र बोर्डमा पठाइएको उनले बताए ।
काउन्टर मार्केट चलाएको नेप्से ओटीसीमा भुल्न भने उपयुक्त नहुने जानकारहरू बताउँछन् । नेप्सेले दोस्रो बजारको सबलीकरणका लागि ध्यान दिन जरुरी रहेको उनीहरूको तर्क छ । अन्तर्राष्ट्रिय अभ्यास हेर्दा ओटीसी बजारमा मूल्य निर्धारण भएपछि मात्र पब्लिक कम्पनीले दोस्रो बजारमा सेयर ल्याउँछन् ।
  नेप्सेमा दर्ता नभएका कम्पनी ओटीसीमा अनिवार्य        ",bank
"﻿डुन्डुराज आचार्य
काठमाडौं, २ फागुन – नेपाल इन्भेस्टमेन्ट बैंकले पुँजीबजारको इतिहासमा हालसम्मकै ठूलो मूल्यको सेयर निष्कासन गर्दैछ । बैंकले फागुन ११ देखि प्रतिकित्ता ६०१ रुपैयाँका दरले ९० लाख ६९ हजार ३३८ कित्ता सेयर निष्कासन गर्न लागेको हो ।
बैंकले सय रुपैयाँ अंकित दरमा ५०१ रुपैयाँ प्रिमियम थप गरी नयाँ निष्कासन (फर्दर पब्लिक इस्यु – (एफपीओ) गर्दैछ । एकपटक सर्वसाधारणलाई सेयर जारी गरिसकेको कम्पनीले पुनः सेयर जारी गरेमा त्यसलाई एफपीओ भनिन्छ ।
यो निष्कासनबाट बैंकले ५ अर्ब ४५ करोड ७ लाख २ हजार १८८ रुपैयाँ पुँजी संकलन गर्दैछ, जसभित्र ९० करोड ६९ लाख ३८ हजार ८०० सेयर पुँजी र ४ अर्ब ५४ करोड ३७ लाख ६३ हजार ३८८ रुपैयाँ सेयर प्रिमियम पर्छ । हाल बैंकको चुक्ता पुँजी ६ अर्ब ३४ करोड ८५ लाख ७१ हजार रुपैयाँ छ । सेयर निष्कासनपश्चात् चुक्ता पुँजी ७ अर्ब २५ करोड ५५ लाख ९ हजार ८०० पुग्नेछ ।
यसरी संकलित प्रिमियम रकम कम्पनी ऐन ०६३ अनुसार नगद लाभांश बाँड्न पाइँदैन । प्रिमियमबापत उठाएको रकम बैंकले बोनस सेयर बाँड्न सक्छ । यो रकमबाट मात्र बोनस सेयर वितरण गर्दा बैंकले ६३ प्रतिशतबराबर बोनस सेयर वितरण गर्न सक्छ । बैंकले कमाएको नाफाबाट पनि बोनस बाँडेमा यो वर्ष २४ प्रतिशत थप बोनस बाँड्न सक्नेछ ।
आर्थिक वर्ष ०७२/७३ को दोस्रो त्रैमासिक प्रतिवेदनअनुसार ६ महिनामा बैंकले १ अर्ब ७ करोड रुपैयाँ खुद नाफा गरेको छ । बैंकले यो वर्ष २ अर्ब १९ करोड खुद नाफा गर्ने अनुमान गरेको छ । यसअनुसार सेयर बिक्रीबापत प्राप्त हुने प्रिमियम रकम बैंकको २ वर्षको खुद नाफाभन्दा बढी हुनेछ ।
बैंकले गत वर्षको नाफबाट ३३ प्रतिशत बोनस सेयर बाँडेको छ । गत वर्ष ४१.३१ रुपैयाँ प्रतिसेयर आम्दानी रहेको बैंकले चालू आवमा ३०.२९ रुपैयाँ प्रतिसेयर आम्दानी हुने अनुमान गरेको छ । तर, यो अनुमानित प्रतिसेयर आम्दानीमा सेयर बिक्रीबापत संकलित प्रिमियम समावेश छैन ।
विगत ५ वर्षमा कम्पनीले औसत ३७.९४ प्रतिशत लाभांश बाँडेको छ । बिहीबार बैंकको अन्तिम सेयर मूल्य ९१४ रुपैयाँ छ ।
लगानीकर्ताले न्यूनतम् १० कित्तादेखि अधिकतम् २ लाख कित्तासम्मका लागि आवेदन दिन सक्नेछन् । न्यूनतम् कित्ताका लागि आवेदन दिन लगानीकर्ताले ६ हजार १० रुपैयाँ तिर्नुपर्छ । नागरिक लगानी कोष बिक्री प्रबन्धक रहेको यो निष्कासनका लागि इन्भेस्टमेन्ट बैंकका शाखाहरूमा आवेदन दिन सकिन्छ ।
केही महिनाअघि शिखर इन्स्योरेन्सले प्रतिकित्ता ६५० रुपैयाँका दरले ५ लाख १० हजार ९८८ कित्ता नयाँ निष्कासन गरेको थियो । बिहीबार शिखर इन्स्योरेन्सको अन्तिम बजार मूल्य हाल १ हजार ७५९ रुपैयाँ छ ।
  हालसम्मकै ठूलो मूल्यको सेयर निष्कासन        ",bank
"﻿दीपेन्द्र अधिकारी
चितवन, ३ फागुन – सरकारी स्वामित्वका बैंकले चितवनको कृषिक्षेत्रमा निकै कम कर्जा प्रवाह गरेको पाइएको छ । कृषि विकास बैंक चितवनले हालै गरेको एक अध्ययनले जिल्लाा कृषि ऋण स्थिति निकै न्यून देखाएको हो ।
युवालाई विदेश पलायन हुनबाट रोकी कृषिक्षेत्रमा आकर्षित गर्न सरकारले आर्थिक वर्ष ०७१/७२ मा ल्याएको सहुलियत ब्याजमा व्यावसायिक कृषि योजना पनि सफल नभएको अध्ययनले देखाएको छ । योजनाअनुसार व्यवसाय सञ्चालन गर्न चाहनेलाई कृषि कर्जाको ब्याजमा ४ प्रतिशत अनुदान उपलब्ध गराउने व्यवस्था छ ।
चितवनमा सरकारी स्वामित्वका कृषि विकास बैंक, नेपाल बैंक र राष्ट्रिय वाणिज्य बैंकले व्यावसायिक कृषिमा लगानी गरेका छन् । कृषकले लिँदै आएको कृषि कर्जाको तुलनामा व्यावसायिक कृषि कर्जा लिने युवाको संख्या निकै कम देखिएको छ ।
चितवनमा यी ३ बैंकमार्फत ७ अर्ब १५ करोड रुपैयाँ लगानी भएको छ, जसमा शुद्ध कृषि ऋणतर्फ १ अर्ब ७८ करोड र युवालक्षित व्यावसायिक ऋणतर्फ १० करोड ९१ लाख लगानी भएको छ ।
जिल्लामा कृषि विकास बैंकले ८ शाखामार्फत हालसम्म २ अर्ब ६६ करोड लगानी गरेको छ । शुद्ध कृषितर्फ बैंकको ९० करोड २५ लाख लगानी भएको छ । युवालक्षित व्यावसायिक कृषि कर्जा भने १ करोड ५८ लाख रुपैयाँमात्र लगानी भएको बैंकका भरतपुर बाइपास रोड शाखाका प्रबन्धक हिमप्रसाद भट्टराईले जानकारी दिए ।
त्यस्तै, वाणिज्य बैंकले चितवनका ४ शाखामार्फत २ अर्ब ४२ करोड लगानी गरेको छ, जसमा शुद्ध कृषि क्षेत्रमा ३७ करोड लगानी भएको छ भने व्यवसायीक कृषि मा १ करोड ९० लाख रुपैयाँ लगानी भएको छ । नेपाल बैंकले चितवनका ५ शाखामार्फत कृषि कर्जातर्फ १ अर्ब ७८ करोड लगानी गरेको छ भने व्यावसायिक कृषि कर्जातर्फ १० करोड ९१ लाख लगानी भएको जनाएको छ ।
व्यावसायिक कृषि कर्जाको माध्यमबाट रोजगारी वृद्धि गर्ने, युवा वर्गलाई कृषिमा आकर्षित गर्ने, युवालाई ग्रामीण भेगबाट पलायन हुन नदिने, कृषि पेसालाई उद्योगका रूपमा विकास गर्ने लक्ष्य लिइएको थियो ।
लक्षित समूह व्यावसायिक कृषि कर्जामा आकर्षित हुन नसक्नु, उत्पादित वस्तुको बजार निश्चित नहुँदा लगानी जोखिम उठाउन लक्षित समूह तयार नहुनु, व्यावसायिक कृषि कर्जाको मर्मअनुसारको कर्जा प्रस्ताव नआउनु, यस कर्जाबारे स्थानीयस्तरमा जानकारी नहुनु र व्यावसायिक कृषिको सम्भाव्यताका आधारमा पकेट क्षेत्र घोषणा गरी कार्यक्रम सञ्चालन हुन नसक्नु आदि व्यावसायिक कृषि कर्जा कार्यान्वयनका कठिनाइहरू रहेको प्रबन्धक भट्टराईले बताए ।
  कृषितर्फ न्यून कर्जा प्रवाह        ",bank
"﻿काठमाडौं, ३ फागुन – लघुउद्यम प्रवद्र्धन गर्ने लघुवित्त कम्पनीहरूले प्रवाह गरेको कर्जा असुलीमा समस्या देखिएको छ । बिनाधितो प्रवाह हुने कर्जामा असुली समस्या विगतको तुलनामा बढ्दै गएको छ ।
चालू आर्थिक वर्षको असोज मसान्तसम्ममा ४० लघुवित्त विकास बैंकहरूले प्रवाह गरेमध्ये ७३ करोड ८५ लाख ७७ हजार रुपैयाँ भाका नाघेको कर्जा छ, जुन गत आवको सोही अवधिको तुलनामा ४१ प्रतिशतभन्दा बढी हो । आर्थिक वर्ष ०७१/७२ मा भाका नाघेको कर्जा ५२ करोड ६ लाख ८५ हजार रुपैयाँ रहेको नेपाल राष्ट्र बैंकले जनाएको छ ।
वित्तीय पहुँच विस्तारका लागि प्रभावकारी मानिएको लघुवित्त सेवालाई केन्द्रीय बैंकले नै नियमन गरेको छ । तर, ती लघुवित्तको सञ्चालन तथा लगानीको सन्दर्भमा केन्द्रीय बैंकको नियमन कमजोर देखिएको छ ।
चालू आवको पहिलो त्रैमाससम्ममा लघुवित्तहरूले प्रवाह गरेको कुल कर्जाका ऋणीमध्ये ५८ हजार ६८८ जनाले समयमा कर्जा तिरेका छैनन् । गत आवको सोही अवधिमा समयमा कर्जा नतिर्नेको संख्या ३८ हजार ५६० थियो । यो दरलाई हेर्दा लघु कर्जा समयमा नतिर्नेको संख्या पनि बढ्दो क्रममा छ ।
गत आवको असोज मसान्तसम्ममा सबैभन्दा धेरै स्वावलम्बन लघुवित्त विकास बैंकको म्याद नाघेको कर्जा छ । सञ्चालनमा रहेका ४० लघुवित्त संस्थामध्ये स्वावलम्बनको ११ करोड ४१ लाख रुपैयाँ भाका नाघेको कर्जा छ । स्वावलम्बनका ७ हजार ८५१ ऋणीले समयमा कर्जा तिरेका छैनन् । सो अवधिमा फस्र्ट माइक्रोफाइनान्सको भाका नाघेको कर्जा शून्य छ ।
  लघुवित्तको कर्जा असुलीमा समस्या        ",bank
"﻿७ फागुन, काठमाडौं । प्रभु समूहले मर्चेन बैंकिंग व्यवसायमा पनि हात हालेको छ । दरबारमार्गमा कार्यालय रहेको ग्रोमोर मर्चेन्ट बैंकर लिमिटेडको  ४० प्रतिशत सेयर किनेको प्रभु समूहले किनेको सो समूहका अध्यक्ष देवीप्रकाश भट्टचनले जानकारी दिए ।
ग्रोमोरको सम्पूर्ण व्यवस्थापन पक्ष प्रभुले नै सम्हाल्ने भट्टचनले बताए । ग्रोमर मर्चेन बैंकरमार्फत  प्रभुले अब विभन्न कम्पनीहरूको सेयर निष्काशन तथा विक्री प्रवन्धकको काम गर्ने छ ।
सेयर स्वामित्व ५० प्रतिशतभन्दा बढी पुर्याएपछि ग्रोमर मर्चेन्टको नाम प्रभु मर्चेन राख्ने तयारी भइरहेको छ ।
प्रभु समूहले हाल वत्तीय क्षेत्रमा प्रभु बैंक बैंक, प्रभु मनिट्रान्सफर, प्रभु इन्स्योरेन्स, प्रभु कोअपरेटिभ सञ्चालन गरिरहेको छ ।
",bank
"
﻿भुवन पौडेल
काठमाडौं, ११ फागुन – सरकारले भूकम्पप्रभावित उद्योगी–व्यवसायीलाई सरल ऋणका लागि स्थापना गरेको आर्थिक पुनरुद्धार कोषमा २३ बैंक/वित्तीय संस्थाले २३ अर्ब रुपैयाँको प्रतिबद्धता जनाएका छन् । कोषमा रकम जम्मा गर्न सोमबारसम्म समय थियो । राष्ट्र बैंकले कोष सञ्चालनसम्बन्धी कार्यविधि बनाएर आह्वान गरेको थियो ।
कोषमा जम्मा गरिने रकमको ब्याज आउनुका साथै त्यसलाई वैधानिक तरलता अनुपात (एसएलआर)मा गणना गर्न सक्ने व्यवस्था छ । राष्ट्र बैंकले वाणिज्य बैंकलाई १२ प्रतिशत, विकास बैंकलाई ९ र वित्त कम्पनीलाई ८ प्रतिशत एसएलआर तोकेको छ । एसएलआर बैंकले लिएको निक्षेपमध्ये लगानी नगरी राख्नुपर्ने अंश हो । यो रकम राष्ट्र बैंकले तोकेको क्षेत्रमा बाहेक अन्यत्र लगानी गर्न पाइँदैन । तर, पुनरुद्धार कोषमा जम्मा भएको रकम एसएलआरमा गणना गर्न पाए बैंक/वित्तीय संस्थाले निक्षेपको रकमबाट लगानी गर्न सक्ने राष्ट्र बैंकका प्रवक्ता त्रिलोचन पंगेनीले बताए ।
बैंक/वित्तीय संस्थाले कम्तीमा पनि २ वर्षका लागि कोषमा रकम राख्नुपर्ने हुन्छ । कोषले भूकम्प तथा नाकाबन्दीका कारण प्रभावित कृषक, उद्योगी तथा व्यवसायीलाई पुनर्कर्जा तथा ब्याज सहुलियत दिने काम गर्छ । उनहरूलाई पुनरुत्थानमा सघाउन कोषको अवधारणा ल्याइएको हो ।
१ खर्बको पुनरुद्धार कोष सञ्चालनको जिम्मा केन्द्रीय बैंकलाई छ । कोषमा सरकार, बाह्य विकास साझेदार र बैंक/वित्तीय संस्थाबाट प्राप्त रकमका साथै पुनर्कर्जाबापत प्राप्त हुने ब्याजसमेत जम्मा हुनेछ । कोषले पुनर्कर्जा दिँदा लिने ब्याज र वित्तीय संस्थाको रकम जम्मा गर्दा दिने ब्याजदर १.५ प्रतिशत छ । तर, वित्तीय संस्थाले ५ प्रतिशतभन्दा धेरै लिन पाउनेछैनन् । यो कर्जाका लागि प्रभावितहरू जिल्ला दैवीप्रकोप उद्धार समितिबाट प्रमाणित भएको हुनुपर्नेछ ।
हाल सञ्चालनमा रहेका ‘क’, ‘ख’ र ‘ग’ वर्गका सबै बैंक/वित्तीय संस्थाले कोषमा रकम जम्मा गर्न सक्ने प्रवक्ता पंगेनीले बताए । “कार्यविधिअनुसार आज (सोमबार) अन्तिम दिन भए पनि केही समय थपिने भएकाले अन्य संस्थालाई पनि ताकेता गर्नेछौं,” उनले भने । हाल ‘क’ वर्गका २९, ‘ख’ वर्गका ७३ र ‘ग’ वर्गका ४७ गरी १४९ बैंक/वित्तीय संस्थामा सञ्चालनमा छन् ।
कोष सञ्चालन, समन्वय तथा अनुगमन समितिका लागि डेपुटी गभर्नरसहितको समिति गठन हुने व्यवस्थाले काम गर्न केही ढिला हुने देखिन्छ । हाल केन्द्रीय बैंकमा दुबै डेपुटी गभर्नरको पद रिक्त छ । पदपूर्तिका लागि गभर्नरले करिब ३ साताअघि सरकारलाई ४ कार्यकारी निर्देशकको नाम रिफारिस गरे पनि मन्त्रिपरिषद्ले अझै नियुक्त गर्न सकेको छैन ।
  पुनरुद्धार कोषमा २३ संस्थाको २३ अर्ब प्रतिबद्धता        ",bank
"﻿भुवन पौडेल
काठमाडौं, १२ फागुन – नेपाल इन्भेस्टमेन्ट बैंकले मंगलबारदेखि सर्वसाधारणका लागि निष्कासन तथा बिक्री खुला गरेको फर्दर पब्लिक अफरिङ (एफपीओ) मा धितोपत्रको दोस्रो बजारबाट संस्थापक सेयर खरिद गरेका लगानीकर्ताले लगानी गर्न नपाउने भएका छन् । संस्थापक समूहको सेयर स्वामित्व घटाउन एफपीओ निष्कासन गरेकाले संस्थापकले लगानी गर्न नपाउने भएका हुन् ।
बैंकको संस्थापक सेयरको दोस्रो बजारमा भएको सहज कारोबारले हजारौं लगानीकर्ताले धितोपत्रको दोस्रो बजारबाट संस्थापक सेयर किनेका कारण एफपीओमा लगानी गर्नबाट वञ्चित भएका छन् । नेपाल राष्ट्र बैंकले नै संस्थापक सेयर र सर्वसाधारण सेयर छुट्ट्याएकाले संस्थापक सेयर खरिद गर्नेले लगानी गर्न नपाउने भएका हुन् । धेरैजसो ठूला लगानीकर्ता र संस्थागत लगानीकर्ता बैंकको संस्थापक सेयर दोस्रो बजारबाट खरिद गरेको हुनाले एफपीओमा लगानी गर्न नपाउने भएका हुन् ।
एउटै कम्पनीको सेयर संस्थापक र साधारण भनी फरक मूल्यमा दोस्रो बजारमा कारोबार गराउने परम्पराले यो समस्या आएको लगानीकर्ता बताउँछन् । हाल बजारमा पाइने बैंकको संस्थापक सेयर साधारण सेयरसरह हुनका लागि अफर डकुमेन्ट अर्थात् धितोपत्र बोर्डको अनुमति लिई कारोबार गराउनुपर्ने हुन्छ । त्यसकारण सो सेयरमा लगानी गरेका लगानीकर्ताले लगानी गर्दा संस्थापक र सर्वसाधारणको सेयर स्वामित्व अनुपात मिल्दैन । बैंक तथा वित्तीय संस्थासम्बन्धी ऐन २०६३ अनुसारको ७० र ३० सेयर स्वामित्वका लागि एफपीओ निष्कासन गरिएको हो । धितोपत्रको दोस्रो बजारबाट खरिद गरेको हुनाले कम्पनीको प्रबन्धपत्र तथा नियमावलीमा हस्ताक्षर नभएका तर बैंकको संस्थापक सेयर खरिद गरेका लगानीकर्ताले एफपीओमा लगानी गर्न पाउनुपर्ने एक लगानीकर्ताले बताए ।
कम्पनी ऐन तथा बैंक तथा वित्तीय संस्थासम्बन्धी ऐनअनुसार दोस्रो बजारबाट संस्थापक सेयर खरिद गरेका लगानीकर्ताले सर्वसाधारणका लागि खुलाइएको सेयरमा लगानी गर्न पाउनुपर्ने उनको दाबी छ । कम्पनी ऐन २०६३ अनुसार ‘संस्थापक’ भन्नाले कम्पनी संस्थापना गर्नको लागि कार्यालयसमक्ष दाखिल गरिने प्रबन्धपत्र तथा नियमावलीमा लेखिएको विषयलाई मञ्जुर गरी संस्थापकको हैसियतले हस्ताक्षर गर्ने व्यक्ति सम्झनुपर्ने हुन्छ । बैंक तथा वित्तीय संस्थासम्बन्धी ऐन २०६३ मा ‘संस्थापक’ भन्नाले ऐनबमोजिम बैंक वा वित्तीय संस्था स्थापनाका लागि प्रबन्धपत्र तथा नियमावलीमा कम्तीमा १ सेयर लिन मञ्जुर गरी संस्थापकको हैसियतले हस्ताक्षर गर्ने व्यक्ति हुने व्यवस्था छ ।
दोस्रो बजारबाट सेयर खरिद गरेका लगानीकर्ताको सन्दर्भमा कम्पनी ऐन तथा बैंक तथा वित्तीय संस्था ऐनले परिभाषित गरेअनुसार संस्थापकभन्दा बाहिर देखिन्छ । उनीहरूले खरिद गरेको सेयर संस्थापक समूहको हुने भए पनि सेयरधनी बैंकको संस्थापक हुने/नहुने यी कानुनले बोलेका छैनन् । त्यसकारण दोस्रो बजारबाट बैंकको संस्थापक सेयर खरिद गरेको लगानीकर्ताले एफपीओमा लगानी गर्न पाउनुपर्ने लगानीकर्ताको तर्क छ । नेपाल इन्भेस्टमेन्ट बैंकले संस्थापक समूहको सेयर स्वामित्व कम गर्नका लागि एफपीओ निष्कासन गरेको नेपाल राष्ट्र बैंकका एक कर्मचारीले बताए । पब्लिकमा बिक्री गरेको सेयरबाट को संस्थापक हो र को सर्वसाधारण हो छुट्ट्याउन गाह्रो हुने उनले बताए । संस्थापक र सर्वसाधारण सेयर एउटैले होल्ड नगरोस् भनेर पब्लिक र संस्थापक सेयर होल्ड गरेका छुट्टाछुट्टै व्यक्ति सञ्चालकमा जाने व्यवस्था गरिएको उनको भनाइ छ । उनका अनुसार व्यक्तिका कारण संस्थापक र सर्वसाधारण भनेर नियन्त्रण गर्न सकिँदैन ।
एकीकृत निर्देशन ०७२ को निर्देशन १० मा भएको व्यवस्थाबमोजिम संस्थापकले पब्लिकमा निकाष्सन गेरेको सेयरमा लगानी गर्न पाउन छैनन् । तर, निष्कासन गरेको समयमा बिक्री नभएको खण्डमा भने संस्थापकहरूले खरिद गर्न सक्ने व्यवस्था छ । साथै, आह्वान पत्रमा पनि उल्लेख गरिएको छैन ।
तर, नेपाल धितोपत्र बोर्ड भने यसमा सहमत छैन । केन्द्रीय बैंकले नै संस्थापक र सर्वसाधारण सेयर भनेर छुट्ट्याएकाले एक व्यक्तिले दुबैतर्फको सेयर लिन नसक्ने नेपाल धितोपत्र बोर्डका निर्देशक मुक्ति श्रेष्ठले बताए । “बैंकको सेयर स्वामित्व मिलाएर ७० संस्थापक र ३० पब्लिक बनाउन नेपाल राष्ट्र बैंकको निर्देशनअनुसार एफपीओ गरिएको हो,” उनले भने, “यो एफपीओमा संस्थापक सेयर खरिद गरेकाहरूले लगानी गर्नका लागि बजारमा आएको संस्थापक सेयर सर्वसाधारण नै हो भन्नुपर्छ ।”
कानुनी रूपमा पनि संस्थापक सेयर लिएको व्यक्तिले संस्थापक र सर्वसाधारण सेयर दुवै लिन नसक्ने उनले बताए । दोस्रो बजारबाट खरिद गरेको संस्थापक सेयरधनीलाई एफपीओमा लगानी गर्न दिने हो भने पृथ्वीबहादुर पाण्डेलाई पनि लगानी गर्न दिइनुपर्ने उनको भनाइ छ । सर्वसाधारणको सहभागिता बढाउनका लागि आएको एफपीओमा संस्थापकले लिन पाउने भएपछि सबै संस्थापकले नै लगानी गरे हुने उनको तर्क छ । “कम्पनी ऐनअनुसार पुँजी लगानी नगरे पनि प्रबन्धपत्रमा हस्ताक्षर गरेपछि संस्थापक हुने परिभाषा छ,” निर्देशक श्रेष्ठले भने, “राष्ट्र बैंकको परिभाषाअनुसार सेयर संस्थापक हो, व्यक्ति संस्थापक होइन, संस्थापक सेयर लिने व्यक्ति संस्थापक सेयरधनी हो ।”
बैंकले मंगलबारदेखि ५०१ रुपैयाँ प्रिमियमसहित ६०१ रुपैयाँ प्रतिकित्ताका दरले ९० लाख ६९ हजार ३८८ कित्ता सेयर नयाँ निष्कासन गरेको छ । हाल ६ अर्ब ३४ करोड रुपैयाँ चुक्ता पुँजी रहेको बैंकको सो एफपीओपछि चुक्ता पुँजी ७ अर्ब २५ करोड रुपैयाँ हुनेछ ।
एफपीओबाट मात्र बैंकले ५ अर्ब ४५ करोड ७ लाख रुपैयाँ संकलन गर्नेछ, जसमध्ये बैंकले ९० करोड ६९ लाख ३८ हजार ८०० रुपैयाँ चुक्ता पुँजी वृद्धि गर्नेछ भने बाँकी रकम सञ्चित कोषमा जम्मा गर्नेछ । यसरी प्रिमियम उठाएर सञ्चित कोषमा जम्मा गरेको रकमबाट बोनस सेयरमात्र लाभांशको रूपमा वितरण गर्न मिल्छ ।
बैंकको एफपीओ बाँडफाँडमा समस्या आएको खण्डमा ५०१ रुपैयाँ प्रिमियमसहितको सेयर खरिद आवेदन दिएका लगानीकर्ता मर्कामा पर्नेछन् । साधारण सेयरका लागि भन्दा ५०० रुपैयाँ धेरै लगानी गर्ने लगानीकर्ताका लागि झन्झटिलो कानुनी प्रक्रियाले समस्यामा पार्नेछ । यसबाट नेपाल राष्ट्र बैंक र धितोपत्र बोर्डका कारण लगानीकर्ता समस्यामा पर्ने देखिन्छ । त्यस कारण नियामक निकायले बैंकको एफपीओको सन्दर्भमा सक्दो छिटो स्पष्ट पार्नुपर्छ ।
  संस्थापक सेयर खरिद गरेका लगानीकर्ताले एफपीओमा लगानी गर्न नपाउने        ",bank
"﻿नेपालगन्ज, १२ फागुन – सरकारी अनुदान पाउन बिमा अनिवार्य गरिएपछि बाँकेमा पशु बिमातर्फ कृषक ठूलो संख्यामा आकर्षित भएका छन् । पशु बिमाबारे जनचेतना वृद्धि भएसँगै पशुबिमा गराउने कृषकको संख्या बढ्दै गएको पशु विकास कार्यालय बाँकेले जनाएको छ ।
जिल्लाका कृषकमा पशुपन्छीको बिमा गर्ने लहर नै चलेको कार्यालयले जनाएको छ । विगत वर्षभन्दा गत आर्थिक वर्षमा अत्यधिक बिमा गरिएको पनि पशु कार्यालयको तथ्यांकले देखाएको छ ।
कार्यालयका अनुसार आव ०७०/७१ मा १५ करोड ६५ लाख रुपैयाँमा ३७९ पशुको बिमा गरिएको थियो भने आव ०७१/७२ मा ६५ करोड २१ लाख रुपैयाँमा ५९५ पशुको बिमा गरिएको छ ।
बाँकेमा बंगुर र गाईभैंसीको धेरै बिमा भएको छ । ०७०/७१ मा गाईको सबैभन्दा धेरै बिमा भएको छ भने ०७१/७२ मा बंगुरको धेरै बिमा भएको छ । बाँकेमा युवालक्षित र सहकारी कार्यक्रममार्फत ४७ लाख ८४ हजार रुपैयाँ अनुदान पशुपन्छीमा दिइएको छ ।
सहकारीबाट १८ लाख ९ हजार र युवालक्षित कार्यक्रमबाट २९ लाख ७५ हजार अनुदान दिइएको हो, जसमा गाई तथा भैंसीका ११ र बंगुरका ४ वटा फार्मका लागि रकम दिइएको छ । बाँकेमा बंगुरको मात्र १९१ वटा फार्न पशु कार्यालयमा दर्ता भएका छन् ।
गत आवमा शिखर इन्स्योरेन्सले १७८ पशुको १० करोड ३१ लाख ७ हजार, सिद्धार्थ इन्स्योरेन्सले ७७ पशुको ४० लाख ८५ हजार, युनाइटेड इन्स्योरेन्सले २८५ पशुको ४९ करोड २ लाख ५ हजार र नेसनल इन्स्योरेन्सले ५५ पशुको १७ लाख ८५ हजारको बिमा गरेको पशु कार्यालयले जनाएको छ । कार्यालयका अनुसार पशुबिमाबारे प्रचारप्रसार बढेपछि कृषकको आकर्षण बढेको हो ।
  बाँकेमा पशु बिमा गर्ने बढे        ",bank
"﻿काठमाडौं, १३ फागुन – अरनिको डेभलपमेन्ट बैंकले सुपर कर्जा योजना सुरु गरेको छ । ९.५ प्रतिशत ब्याजदर तोकिएको यस योजनाको अवधि बढीमा १५ वर्ष रहेको बैंकले जनाएको छ । कर्जा उपयोग गर्न ग्राहकले तोकेबमोजिमको धितोस्वरुप सुरक्षण राख्नुपर्ने र घरजग्गा धितो हुनेमा कम्तीमा ८ फिटको मोटरबाटो हुनुपर्नेछ । यस्तो कर्जा घर–जग्गा खरिद गर्ने, सवारी साधन खरिद गर्ने, व्यापारिक प्रयोजनका लागि तथा अन्य उत्पादनशील क्षेत्रमा लगानी गर्ने सकिने बैंकका प्रमुख कार्यकारी अधिकृत झनकराज ढुंगेलले जानकारी दिए ।
यसैबीच, बैंकले केन्द्रीय कार्यालयका सम्पूर्ण कर्मचारी र शाखाका प्रमुखहरूलाई क्षमता अभिवृद्धि तालिम प्रदान गरेको छ । आन्तरिक क्षमता अभिवृद्धि र उत्पादकत्व वृद्धि गर्नका लागि उक्त तालिम प्रदान गरिएको हो । २ दिने तालिममा चार्टड एकाउन्टेन्ट मनोज ज्ञवालीका साथै अन्य व्यवस्थापन एवं बैंकिङ क्षेत्रका विशेषज्ञहरूले प्रशिक्षण दिएको बैंकद्वारा जारी विज्ञप्तिमा उल्लेख छ ।
२३ करोड ४३ लाख चुक्ता पुँजी रहेको बैंकले चालू आवको माघसम्म १ अर्ब ८१ करोड निक्षेप संकलन तथा १ अर्ब ४५ करोड कर्जा लगानी गरी ३ करोड ४१ लाख रुपैयाँ खुद नाफा गरेको छ ।
  अरनिको बैंकको सुपरकर्जा        ",bank
"भदौमा मूल्य वृद्धिदर पनि केही बढेको छ । गत साउनमा यो दर २.३ प्रतिशत रहेकोमा भदौमा ३.४ प्रतिशत भएको हो । चिनी र मदिरामा धेरै मूल्य वृद्धि भएको हो । गैर खाद बस्तुको मूल्य वृद्धिदर भने ४.७ प्रतिशतमा सिमित छ । हाल हिमालमा सबैभन्दा धेरै मूल्य वृद्धि छ । सो क्षेत्रका जनताले ५.४ प्रतिशतको दरमा महंगी खेपिरहेका छन् ।
",bank
"﻿मनोरञ्जन शर्र्मा
भैरहवा, १३ फागुन – रूपन्देहीमा भारतीय मुद्राको अवैध कारोबार बढ्दै जाँदा खरिद–बिक्री दर १७५ रुपैयाँसम्म पुगेको छ । यो दर सरकारी खरिद–बिक्री दरभन्दा कम्तीमा १५ रुपैयाँले बढी हो ।
बजारमा भारतीय मुद्राको अभाव भएपछि अवैध कारोबारीहरूले १०० भारुलाई नेपाली रुपैयाँ १७५ सम्ममा बिक्री गर्ने गरेको पाइएको छ । भारतसँगको व्यापार घाटा बढ्दै जानु, भारतमा निर्यात हुँदै आएको रोडा, ढुंगा रोकिनु, भारतीयहरूले नेपाली बजारमा खरिदारीका लागि नेपाली एटीएमबाटै  पैसा निकाल्नु, डेबिड, भिसा कार्डको बढी प्रयोगले पनि बजारमा भारुको अभाव भएको हो ।
“अहिले हाम्रा मनी चेन्जरहरूसँग सटहीका लागी भारतीय मुद्रा छैन, अभाव छ तर अवैध कारोबार बजारमा जति पनि भइरहेको छ,” लुम्बिनी मनी चेन्जर संघका कार्यबाहक अध्यक्ष गोपाल भण्डारीले भने, “हामी व्यवसायीले इजाजत लिएर बसेका छौं, भारतीय मुद्रा अभावले सटही गर्न समस्या छ तर इजाजत नलिएका व्यक्ति, पान पसल, ठेला, गाडी चालक, अन्य व्यवसायीले दैनिक लाखौंको अवैध कारोबार गरिरहेको छन् ।”
अहिले भारतीय बजार सुनौली नौतनवा र भैरहवाका केही कपडा व्यापारी, इलेक्ट्रोनिक्स सामानका व्यापारीले अवैध रूपमा भारतीय रुपैयाँको सटही गरिरहेको मनी चेन्जर व्यवसायीको गुनासो छ । अहिले भैरहवा तथा भारतीय बजार सुनौली र नौतनवाका ठूला व्यवसायी नै अवैध रूपमा भारतीय रुपैयाँको सटही कारोबारमा संलग्न रहेको मनी चेन्जर व्यवसायीको आरोप छ ।
अवैध सटही गर्नेहरूले भारतीय बैंकहरूको एटीएम मेसिनबाट नेपाली एटीएम कार्डको प्रयोग गरी भारतीय रुपैयाँ संकलन गर्ने र त्यसरी आएको भारतीय मुद्रालाई सय कडा १५ रुपैयाँसम्म बढी लिएर बिक्री गर्ने गरेका छन् । एउटा एटीएमबाट १ दिनमा १० हजार भारतीय रुपैयाँसम्म निकाल्न मिल्छ ।
यसरी निकाल्दा बैंकले १ कारोबारको २५० रुपैयाँसम्म खर्च काट्छ । यसरी हेर्दा पनि १० हजार भारु सटही हुँदा कम्तीमा पनि खर्च कटाएर सजिलै १ हजार नेपाली रुपैयाँसम्म प्रतिदिन बच्ने भएकाले  भारुको अवैध कारोबारी बढ्दै गएका हुन् । यस्ता कारोबारीसँग दर्जनौं एटीएम कार्ड हुने गरेको पाइन्छ । हरेक दिन बिहानैदेखि एटीएम कार्डबाट रकम निकाल्नेहरू सीमावर्ति बजार सुनौली, नौतनवा र कोलहीका बैंकपरिसरमा प्रशस्तै भेटिन्छन् ।
नेपाली बजारमा भारुको अवैध कारोबार बढ्दै जान थालेपछि समस्या समाधानका लागि सीमा क्षेत्रमा भारतीय मुद्राको संकलन केन्द्र आवश्यक भएको यहाँका व्यवसायी बताउँछन् । “अवैध कारोबारलाई रोक्न मनी चेन्जर संघको साझा संस्थाको रूपमा सीमा क्षेत्रमा भारतीय रुपैयाँको संकलन केन्द्र जरुरी रहेको र संकलन केन्द्रले भारतबाट नेपाल भित्रिनेहरूको रकम संकलन गर्ने तथा नेपालमा नेपाली मुद्रा प्रयोगका लागि उत्प्रेरणा दिनेछ,” कार्यबाहक अध्यक्ष भण्डारीले भने ।
नेपाल राष्ट्र बैंकले मनी चेन्जरहरूलाई सटही गर्न भारतीय रुपैयाँ दिन बन्द गरेको करिब ६ वर्ष भएको छ । राष्ट्र बैंक सिद्धार्थनगर शाखाले सर्वसाधारणका लागि दैनिक २ हजार भारुसम्म सटहीको व्यवस्था मिलाएको छ । यो रकम साँट्न पनि सर्वसाधारणको भीड बिहानैदेखि लाग्ने गरेको छ ।
भारतमा अध्ययन, उपचार तथा विशेष कार्यका लागि जानेहरूलाई उनीहरूले पेस गर्ने कागजातका आधारमा २५ हजार रुपैयाँसम्म प्रदान गर्ने गरिएको नेपाल राष्ट्र बैंक सिद्धार्थनगर शाखाका प्रमुख श्रवण अधिकारीले जानकारी दिए । “डेबिट तथा क्रेडिट कार्डको प्रयोग जति सक्दो धेरै गरेर नगदको कारोबार कम गर्दै भारुको अवैध कारोबारलाई निरुत्साहित गर्नुपर्छ,” उनले भने, “यसबाट अवैध धन्दा रोक्न पनि सहयोग पुग्छ ।”
सीमावर्ती बजारमा खरिदारीका लागि जाने नेपाली सर्वसाधारणसँग त्यहाँका व्यवसायीले नेपाली रुपैयाँ भुक्तान गरेमा १० रुपैयाँसम्म बट्टाबापत काट्ने गरेका छन् ।
  रूपन्देहीमा भारतीय मुद्राको अवैध कारोबार बढ्दै        ",bank
"﻿काठमाडौ, १७ फागुन – नेपाल राष्ट्र बैंकले भूकम्पपीडितका लागि छुट्ट्याइएको सहुलियत कर्जा प्रक्रियालाई सरलीकरण गर्ने भएको छ । पीडितका लागि छुट्ट्याइएको २ प्रतिशत ब्याजदरको कर्जा जम्मा २ वटा मात्रै प्रवाह भएपछि केन्द्रीय बैंकले सरलीकृत गर्ने जनाउ दिएको हो ।
चालू आवको मौद्रिक नीति ०७२/७३ को अर्धवार्षिक समीक्षामा गभर्नर डा. चिरञ्जीवी नेपालले भूकम्पपीडितका लागि घोषित सहुलियत कर्जा कार्यविधिमा समस्या रहेको स्वीकार गरे । कार्यविधिमा केही झन्झटिलो व्यवस्था रहेको स्वीकारे पनि उनले कार्यान्वयनमा केन्द्रीय बैंकसँगै वाणिज्य बैंकहरू पनि दोषी रहेको बताए ।
“कर्जा योजना ल्याएको ६ महिना बितिसक्दा पनि २ वटा मात्र कर्जा जानु समस्या हो,” उनले भने, “तर बैंकले कर्जा तिर्ने मान्छे जेन्युअन हो/होइन र तिर्छ/तिर्दैन भनेर हेर्छ । ऋण भनेको लाइन लागेर बाँड्ने कुरा होइन ।” सहुलियत ऋण भएकाले प्रक्रियागत रूपमा मूल्यांकन गरी तिर्ने ऋणीले मात्र यो सुविधा लिनसक्ने गभर्नर नेपालले स्पष्ट पारे ।
कागजपत्र पुर्याएर आउनेले ऋण नपाए राष्ट्र बैंकमा खबर गर्नसमेत उनले आग्रह गरे । सार्वजनिक कार्यक्रममार्फत उनले पटक–पटक यस्तो आग्रह गर्दै आएका छन् । बैंकबाट २ प्रतिशतमा लिएर सेयर बजारमा लगानी गर्ने, बैंकमा बढी ब्याज आउने गरी राख्न दिनेजस्ता प्रवृत्तिलाई निरुत्साहित गर्नुपर्ने उनको भनाइ छ ।
पुँजी वृद्धिमा लचिलो नहुने
बैंक तथा वित्तीय संस्थाको पुँजी वृद्धिको सन्दर्भमा केन्द्रीय बैंक लचिलो नहुने भएको छ । आवश्यकताभन्दा धेरै समय दिई पुँजी वृद्धिको नीति लिएको केन्द्रीय बैंकका गभर्नर नेपालले बताए ।
केन्द्रीय बैंकले लचिलो भएको दाबी गरिरहँदा बैंक तथा वित्तीय संस्था भने मर्जरका लागि ढोका ढक्ढक्याउँदैमा हैरान भइसकेका छन् । ४ गुणासम्म पुँजी बढाउनुपर्ने भएकाले बैंक तथा वित्तीय संस्थाले मर्जरमै जोड दिएका छन् । “पुँजी वृद्धिका लागि २ वर्षको समय धेरै हो,” डा. नेपालले भने, “एसियाली मुलुकमा आएको आर्थिक समस्यको समयमा ९ देखि १८ महिनामै मर्जर सम्पन्न भई पुँजी वृद्धि गरेका थिए ।”
अन्तर्राष्ट्रिय अभ्यास हेर्दा २ वर्षको समय पर्याप्त भएको उनले बताए । “चालू आवको ६ महिनामा ८३ बैंक तथा वित्तीय संस्था मर्जर भई ३१ वटा भएका छन्,” गभर्नरले भने, “यो गति हेर्दा २ वर्षको समयमा पुँजी वृद्धिको नीतिलाई समस्याको रूपमा लिन हुँदैन ।”
तरलता व्यवस्थापन भइसक्यो
हाल वित्तीय प्रणालीमा देखिएको अधिक तरलता व्यवस्थापन भइसकेको राष्ट्र बैंकले दाबी गरेको छ । “हाल करिब ४० अर्ब अधिक तरलता छ, छिट्टै ८८ अर्ब रुपैयाँ ऋण उठाउँदै छ,” उनले भने ।
सरकारले खर्च पनि बढाउने भए बजारको अधिक तरलता दीर्घकालीन समस्या नभएको तर्क डा. नेपालले गरे । भारतीय मुद्राका कारण नेपाली मुद्रा अवमूल्यन भएको उनले बताए । आव ०७२/७३ को मौद्रिक नीतिले अधिक तरलता व्यवस्थापन, उत्पादनशील क्षेत्रमा कर्जा विस्तार, वित्तीय पहुँचजस्ता विषयलाई प्राथमिकता दिएको थियो । मधेस आन्दोलन र संविधान जारी भएपछिको सिमाना अवरोधका कारण औद्योगिक उत्पादन, सार्वजनिक खर्च तथा निजी क्षेत्रको कर्जा लगानी नअपेक्षित रूपमा घटेको छ ।
मुद्रास्फीति ९.५ प्रतिशत
आर्थिक वर्षको सुरुदेखि नै मुलुकमा उत्पन्न अप्रत्यासित परिस्थितिका कारण मूल्य स्थिरता कायम गर्ने कार्य चुनौतीपूर्ण रहेको केन्द्रीय बैंकले जनाएको छ । आपूर्ति अवरोधका कारण मूल्यमा थप दबाब सिर्जना हुन गई वार्षिक विन्दुगत मुद्रास्फीति दर ०७२ पुसमा १२.१ प्रतिशत पुगेको छ । चालू आर्थिक वर्षको औसत मुद्रास्फीति ९.५ प्रतिशतको हाराहारीमा रहने संशोधित अनुमान केन्द्रीय बैंकले गरेको छ ।
समीक्षा अवधिमा मुलुकको शोधनान्तर बचत १३९ अर्ब ७५ करोड छ । आयातमा आएको संकुचन र वैदेशिक सहयोग तथा विप्रेषण आप्रवाहमा भएको वृद्धिका कारण विदेशी विनिमय सञ्चिति गत पुस मसान्तमा ९८८ अर्ब पुगेको छ ।
पुसमा विस्तृत मुद्राप्रदायको वार्षिक विन्दुगत वृद्धि २३.५ प्रतिशत छ । कुल आन्तरिक कर्जाको वृद्धिदर वार्षिक विन्दुगत आधारमा १३.१ प्रतिशत छ । यो वृद्धि चालू आवमा २३.४ प्रतिशत अनुमान गरिएको थियो ।
त्यसैगरी, निजी क्षेत्रतर्फ प्रवाह हुने कर्जाको वार्षिक विन्दुगत विस्तार १३.५ प्रतिशत छ । मौद्रिक नीतिले यस्तो कर्जाको प्रतिशत २० प्रतिशत प्रक्षेपण गरेको थियो । चालू आवको ६ महिनासम्ममा खुलाबजार कारोबारका विभिन्न उपकरणमार्फत ३०५ अर्ब तरलता प्रशोचन भएको छ । यसमध्ये निक्षेप संकलन बोलकबोलमार्फत् १९८ अर्ब रुपैयाँ तरलता प्रशोचन गरेको केन्द्रीय बैंकले जनाएको छ ।
लघुवित्त संस्थाहरूले नाफाको १ प्रतिशत रकम ऋणीको हित तथा विकासका लागि ‘ग्राहक संरक्षण कोष’मा छुट्ट्याउनुपर्ने व्यवस्था राष्ट्र बैंकले व्यवस्था गरेको छ । साथै, वार्षिक २० प्रतिशतभन्दा बढी लाभांश वितरण प्रस्ताव गर्दा थप प्रस्तावित लाभांशको २५ प्रतिशत कोषमा छुट्टयाउनुपर्छ ।
वैशाखको भूकम्पपछि आवासीय घर क्षतिग्रस्त भएका सर्वसाधारणलाई पुनर्निर्माणका लागि २ प्रतिशत ब्याजदरमा बैंक तथा वित्तीय संस्थामार्फत उपलब्ध हुने कर्जा व्यवस्थालाई विस्तार गरी लघुवित्त संस्थाबाट समेत प्रतिग्राहक ३ लाखसम्म उपलब्ध हुने व्यवस्था केन्द्रीय बैंकले गरेको छ ।
  भूकम्पपीडित कर्जा कार्यविधि परिमार्जन गरिने        ",bank
"﻿विराटनगर, १८ फागुन – विराटलक्ष्मी विकास बैंकले कर्जातर्फ नयाँ शीर्षक थप गरी सस्तो ब्याजदरमा ग्राहकलाई कर्जा दिने घोषणा गरेको छ । विराटनगरमा केन्द्रीय कार्यालय स्थापना गरेर पूर्वाञ्चलका ग्रामीण क्षेत्रका ग्राहकलाई सेवा प्रवाह गर्दै आएको बैंकले कर्जातर्फ न्यूनतम ८.५ प्रतिशत ब्याजदर निर्धारण गरी कर्जाका नयाँ शीर्षक थप गरेको जनाएको छ । यसअघि, न्यूनतम १०.५ प्रतिशतदेखि अधिकतम १५.५ प्रतिशतसम्म ब्याजदर थियो ।
बैंकले साना व्यवसाय कर्जा शीर्षकमा ९.९९ देखि ११ प्रतिशतसम्म, गाडी खरिद शीर्षकमा ८.९९ प्रतिशत घर निर्माण/घर घडेरी जग्गा खरिद कर्जा शीर्षकमा ८.५० देखि ८.९९ प्रतिशतसम्म र धितो कर्जा शीर्षकमा ११ देखि १२ प्रतिशतसम्म ब्याजदर लिने गरी कर्जा लगानी सुरु गरेको जनाएको छ ।
दैनिक उपभोग्य वस्तु, कृषि उत्पादन, साना घरेलु उद्योग सञ्चालन तथा अन्य सामग्रीसमेतको खरिद–बिक्री उत्पादन गर्न साना व्यवसाय कर्जा तथा मोटरबाटो तथा बिजुलीको सुविधा पुगेका नगरपालिका तथा सहरोन्मुख गाविस क्षेत्रमा घरनिर्माण, घर घडेरी खरिद तथा घडेरी खरिद कार्यका लागि न्यून ब्याजदरमा घर निर्माण/घर घडेरी जग्गा खरिद कर्जा दिने बैंकले जनाएको छ ।
व्यावसायिक तथा व्यक्तिगत प्रयोजनका लागि धितो राखेर वा नराखी गाडी खरिद कर्जा तथा बहालवाला कर्मचारी, व्यापारी, उद्योगपति, कृषक र सामाजिक मान प्रतिष्ठा भएका व्यक्तिहरूलाई धितो तथा आयस्रोतका आधारमा धितो कर्जा दिने बैंकले जनाएको छ ।
  विराटलक्ष्मीबाट सस्तो कर्जा सुरु        ",bank
"﻿काठमाडौं, १८ फागुन – नेपाल स्टक एक्सचेन्ज (नेप्से)मा सोमबार लघुवित्त कम्पनीहरूको सेयरमा लगानीकर्ताको आकर्षण देखिएको छ । आइतबार नेपाल राष्ट्र बैंकले मौद्रिक नीतिको अर्धवार्षिक समीक्षाको क्रममा छिट्टै लघुवित्त कम्पनीहरूको सेयरपुँजीसमेत बढाउने बताएपछि लगानीकर्ताहरू लघुवित्तको सेयरमा लागेका हुन् ।
लघुवित्त बैंकहरूको सेयर उकालो लागेपछि सोमबार विकास बैंक परिसूचक सबैभन्दा बढी २०.६८ अंकले बढेको छ । यसैगरी, सबैभन्दा बढी कमाउने कम्पनीहरूमा पनि अधिकांश लघुवित्त विकास बैंक रहेका छन् ।
सोमबार समग्र नेप्से परिसूचक भने स्थिर रह्यो । कारोबार सुरु भएलगत्तै बढ्न थालेको नेप्से आधा घण्टामा १२८७ अंकमा पुगेको थियो । त्यसपछि भने फेरि गिरावट आई कारोबार बन्द हने समयसम्ममा अघिल्लो दिनको तुलनामा ०.२७ अंकले मात्र बढेर १२८३.९४ अंकमा अडिएको छ ।
समूहगत परिसूचकमध्ये विकास बैंकसँगै बिमा, जलविद्युत् र होटल समूह बढेका छन् भने बैकिङ, वित्त र अन्य समूह ओरालो लागेका छन् । कारोबार रकम भने १ करोड रुपैयाँ कम भएको छ । सोमबार  १२१ कम्पनीका ५२ करोड २० लाख रुपैयाँबराबरको ६ लाख ५७ हजार ३१० कित्ता सेयर किनबेच भएका छन् । आइतबार ५३ करोड ४८ रुपैयाँबराबरको सेयर किनबेच भएको थियो ।
सोमबार आईएलएफसीओ, माइक्रोफाइनान्स र नेपाल ग्रामीण विकास बैंक, विजय लघुवित्त वित्तीय संस्था, निर्धन उत्थान बैंक, साना किसान बैंकका लगानीकर्ताले धेरै कमाएका छन् । यस्तै, महालक्ष्मी फाइनान्सका, गुह्येश्वरी मर्चेन्ट, मन्जुश्री फाइनान्सलगायतका कम्पनीका लगानीकर्ताले धेरै गुमाएका छन् ।
  लघुवित्त कम्पनीको सेयरमा आकर्षण        ",bank
"﻿उपेन्द्र पौड्यालअध्यक्ष, नेपाल बैंकर एसोसिएसन
काठमाडौं, १९ फागुन – बैंकिङ कसुर तथा सजायसम्बन्धी संसोधन गर्न बनेको विधेयेक– २०७२ का प्रावधानमा बैंकरहरूले असहमति जनाएका छन् । मंगलबार अर्थ समितिले विधेयकबारे छलफलका लागि बनाएको उपसमितिको छलफलमा उनीहरूले प्रस्तावित प्रावधानहरू संविधान र अरू ऐनसँग पनि बाझिएको उल्लेख गरे ।
बैंठकमा नेपाल बैंकर एसोसिएसनका अध्यक्ष उपेन्द्र पौड्यालले बैंकिङ कसुर तथा सजाय विधेयक बैंक तथा वित्तीय संस्थासम्बन्धी ऐन (बाफिया) सँग बाझिएको बताए । बैंकको मूल मर्मलाई समेटेर विधेयक नआएको उनको भनाइ छ । “कर्जा दिएपछि भोलि नउठ्दा कसरी फिर्ता गर्ने भन्ने कुनै प्रावधान छैन तर कारोबारलाई थाम्ने गरी कर्जा प्रदान गर्ने भनेर उल्लेख गरिएको छ, जसले गर्दा सुरक्षित रूपमा लगानी गर्नुपर्ने बैंकको मूल मर्मलाई समेट्न सकिएको छैन ।”
डेभलपमेन्ट बैंकर्स एसोसिएसनका अध्यक्ष कृष्णराज लामिछानेले संविधानसँग बाझिने गरी प्रावधानहरू तोकिएको दाबी गरे । “संविधानसँग बाझिने गरी सरकारले तोकेभन्दा बढी सम्पत्ति राख्न नपाइने भनेर उल्लेख गरिएको छ,” उनले भने, “यो लागू हुनै सक्दैन, गलत हो ।”
बैंकिङ कसुर विधेयकमा बैंकको कर्मचारीको तलब सरकारी कर्मचारीको भन्दा बढी नहुने गरी प्रावधान राख्नु भनेको निजी क्षेत्रलाई निरुत्साहित गर्ने योजना भएको उनको भनाइ थियो । यसैगरी, बैंकले ऋण माग गर्ने व्यक्तिलाई ऋण नदिए ४५ दिनभित्रमा लिखित जवाफ र क्षतिपूर्ति दिनुपर्ने प्रावधानसमेत गलत भएको उनको भनाइ थियो ।
बैठकमा नेपाल वित्तीय संस्था संघका महासचिव अनिल श्रेष्ठले कालोसूचीमा रहेका व्यक्तिको पासपोर्टबाहेक फोन लाइनसमेत काटिदिनुपर्ने प्रावधान राख्न माग गरे । नेपाल चेम्बर अफ कमर्सका महासचिव कमलेश अग्रवालले बैंकिङ कसुरको आरोप लागेका व्यक्तिलाई छानबिनको क्रममा अहिले रहेको प्रावधान ४५ बाट बढाएर ६० दिनसम्म थुनामा राख्न पाउने बनाउनु गलत भएको बताए । यो व्यवस्थाका कारण कानुनी कारबाहीमा ल्याउन ढिला हुने र निर्दाेष व्यक्ति धेरै दिनसम्म थुनामा रहनुपर्ने स्थिति आउने उनले बताए ।
बैंकिङ कसुर विधेयकमा बिगोअनुसार अधिकतम १० वर्षसम्म कैद सजाएको प्रस्ताव गरिएको भए पनि सांसहरूले २० वर्षसम्म कैद सजाए गर्नुपर्ने संसोधन प्रस्ताव दर्ता गराएका छन् । मंगलबारको बैठकमा नेपाल राष्ट्र बैंकका गभर्नर चिरञ्जीवी नेपालले सजाए बढाउने प्रस्तावमा आफूहरू सहमत भए पनि सजाय देखेर मानिसहरू बैंकसम्म ऋण लिन जान डराउने प्रावधान राख्न नहुने बताए । “प्रावधान खुकुलो बनाउँदा बैंक नै डुब्ने स्थिति पनि आउनु भएन, कसिलो बनाउने भन्दैमा बैंकसम्म ऋण लिन जान डराउने प्रावधान पनि राख्नु हुँदैन,” उनले भने ।
अर्थमन्त्री डा. रामशरण महतले ०७१ चैतमा व्यवस्थापिक संसद्मा दर्ता गरेको विधेयक छलफलका लागि संसद्ले अर्थ समितिमा पठाएको हो । विधेयकमाथि ३३ वटा संसोधन प्रस्ताव परेपछि दफावार छलफलका लागि उपसमिति गठन गरिएको हो । संसोधन प्रस्ताव दर्ता गराउने १४ सांसदमध्ये अधिकांशले बैंकिङ कसुरका दोषीलाई हुनुपर्ने दण्ड सजाय र बिगो जरिवाना बढाउन माग गरेका छन् । उनीहरूले १ अर्ब रुपैयाँभन्दा बढी ठगी गर्नेलाई आजीवन जेल सजायको व्यवस्था गर्न संसोधन प्रस्ताव दर्ता गरेका हुन् ।
बैंकिङ कसुर विधेयकले पहिलोपटक बैंकिङ कसुरमा सहकारी संघ–संस्था, बिमा, सामूहिक लगानी कोषलगायतका क्षेत्रलाई समेत कारबाहीको दायरामा समेटेको छ ।
  बैंकिङ कसुर विधेयकमा बैंकरको असहमति        ",bank
"﻿किरण आचार्य
काठमाडौं, २४ फागुन – बोक्नलाई सजिलो र सुरक्षित, चाहिएका बेला तुरुन्तै रकम निकाल्न सकिने सुविधाका कारण सर्वसाधारणबीच एटीएम कार्ड लोकप्रिय बन्दै गएको छ । एटीएम कार्डका कारण पैसा बोकेर हिँड्नुपर्ने बाध्यतासमेत हट्दै गएको छ ।
कार्डको प्रयोगबाट उपभोक्ताले स्वदेशदेखि विदेशसम्म आफूलाई आवश्यक पर्ने रकम निकाल्नेदेखि लिएर सपिङको बिलसमेत कार्डबाटै भुक्तानी गर्ने सुविधा पाएका छन् । “चाहिएको समय र ठाउँमा रकम निकाल्न सकिन्छ, एटीएम लिएपछि पकेटमा हजार रुपैयाँभन्दा बढी राख्ने गरेको छैन,” मैतिदेवीका दामोदर पौडेल भन्छन्, “यो बोक्नमात्र सजिलो छैन, सुरक्षित र भरपर्दो पनि छ ।” कुनै ठाउँमा जाँदा धेरै पैसा नबोक्ने तर एटीएम कार्डचाहिँ बोक्न नछुटाउने उनले बताए ।
न्युरोडमा कम्युटर पसल गर्दै आएका सचिन कार्की पनि एटीएम कार्डका कारण पैसा बोक्ने झन्झटबाट मुक्ति मिलेको बताउँछन् । “पसलमा कहिलेकाहीँ त ३–४ लाख हुन्छ । रातको समयमा बोकेर हिँड्दा लुटिनेमात्र होइन, ज्यानै जान सक्ने डर हुन्छ,” उनले भने, “चाहिएको समयमा रकम निकाल्न सकिने भएकाले एटीएम कार्डबाट व्यापारीमात्र नभई सर्वसाधारण पनि लाभान्वित भएका छन् ।”
उपभोक्ताको आकर्षणकै कारण बैंक तथा वित्तीय संस्थाले समेत एटीएम सेवा विस्तारलाई जोड दिएका छन् । नेपाल राष्ट्र बैंकको तथ्यांकअनुसार एटीएम प्रयोगकर्ता दिनदिनै थपिँदै गएका छन् । बैंकिङ सेवाप्रति सर्वसाधारणको पहुँच र आकर्षण बढ्दै जाँदा प्रयोगकर्ताको आकार पनि ह्वात्तै बढेको छ । ०६० सालमा करिब ४० हजार नेपालीसँग एटीएम कार्ड भएकोमा अहिले ४३ लाखभन्दा बढीसँग छ ।
दशकअघि एटीएम काउन्टरको संख्या पनि २०० हाराहारी थियो । स्ट्यान्डर्ड चार्टड, नबिल र इन्भेस्टमेन्टजस्ता केही ठूला बैंकले मात्रै एटीएम सेवा दिन्थे । अहिले अवस्था फेरिएको छ । बैंक तथा वित्तीय संस्थाको संख्यात्मक वृद्धिसँगै बैंकिङ क्षेत्रको सेवामा पनि व्यापक विस्तार भएको छ । हाल सबै बैंक वित्तीय संस्थाले एटीएम सेवा प्रदान गरिरहेका छन् ।
चालू आर्थिक वर्षको पुससम्ममा ४३ लाखभन्दा बढी नेपालीले एटीएम कार्ड लिएका छन् । त्यसमध्ये वाणिज्य बैंकहरूका ३८ लाख ८८ हजार ७६२, विकास बैंकका ३ लाख ५९ हजार ८२४ र फाइनान्स कम्पनीका ३७ हजार ८६९ एटीएम प्रयोगकर्ता छन् । यी कार्ड प्रयोगकर्ताका लागि बैंक तथा वित्तीय संस्थाको गरी १ हजार ७८७ एटीएम काउन्टर छन् ।
राजधानीबाहिरका धेरै जिल्लामा एटीएम सेवा विस्तार भइसकेको छ । हाल करिब ४० प्रतिशत अर्थात् सवा करोड सर्वसाधारण बैंकिङ पहुँचमा छन् । बैंकिङ पहुँचभित्र रहेका ३५ प्रतिशतले एटीएम सेवा प्रयोग गर्ने गरेको तथ्यांकले देखाउँछ ।
एटीएमबाट रकम निकाल्न जति सजिलो छ, त्यति यसबाट उपभोक्ता सजिलैसँग ठगिएका पनि छन् । एटीएमबाट पैसा निकाल्दा खाताबाट निकालेको भन्दा धेरै रकम घट्ने, खाताबाट रकम घटे पनि एटीएमबाट पैसा नआउने, कार्ड मेसिनमै अड्किने, एटीएमबाट ग्राहकको रकम चोरी हुने गरेकासम्म समस्या भएको ग्राहक गुनासो गर्छन् ।
पर्यटन बोर्ड आगाडि भएको इन्भेस्टमेन्ट बैंकको एटीएम विद्युत् आपूर्तिका कारण बन्द हुँदा पैसा निकाल्न नपाएर बैंकका उपभोक्ता चिन्तित देखिन्थे । “२ वटा एटीएममा जाँदा दुवै विद्युत् अभावमा बन्द थिए,” एटीएमअगाडि भांैतारिएका तारा श्रेष्ठले भने । उनले अस्पतालवरपर र अत्यन्त व्यस्त ठाउँमा एटीएम प्रयोगकर्तालाई चौबिसै घन्टा सेवा उपलब्ध गराउन सरोकारवालालाई सुझाव दिए ।
  एटीएम कार्डको प्रयोग बढ्दो        ",bank
"﻿२५ फागुन, काठमाडौं। नेपालका लागि विश्व बैंकका नवनियुक्त देशीय निर्देशक सिम्यो फ्यानले आजदेखि आफ्नो कार्यभार सम्हाल्नु भएको छ ।
उनलाई भुटान र बङ्गलादेशस्थित बैंकको जिम्मेवारी पनि सम्हाल्ने गरी नियुक्त गरिएको यहाँस्थित उक्त बैंकले जनाएको छ । नयाँ देशीय निर्देशकको नियुक्तिबारे प्रधानमन्त्री केपी शर्मा ओली, अर्थमन्त्री विष्णु पौडेल र नेपाल सरकारका वरिष्ठ अधिकारीलाई जानकारी गराइएको बैंकले जारी गरेको प्रेस विज्ञप्तिमा उल्लेख छ ।
बर्मिङघम विश्वविद्यालयबाट अर्थशास्त्रमा विद्यावारिधी गरेका सिम्यो चिनियाँ नागरिक हुन् । उनले सन् १९९१ मा विश्व बैंकमा सेवा प्रारम्भ गरेका हुन् । यसअघि उनले युक्रेन, बेलारुस र मोल्डोभास्थित उक्त बैंकको देशीय निर्देशकका रुपमा काम गरिसकेका छन् ।",bank
"﻿दमौली, २६ फागुन – जिल्लाका २ सहकारीले आम्दानीको स्रोत बढाउन लागि माछापालन व्यवसाय सञ्चालन गरेका छन् । व्यास नगरपालिका–९मा रहेको खहरे कृषि उत्पादक सहकारी संघ र मनपाङ गाविस–२ रहेको छांगेली पहल कृषि सहकारीले माछापालन व्यवसाय गरेका छन् ।
खहरेले ०६६ सालदेखि माछापालन थालेको होे । जिल्ला कृषि विकास कार्यालय तनहुँले उपलब्ध गराएको ३ लाख अनुदान र सहकारीका सेयर सदस्यको लगानीसहित ८ लाख ६० हजारको लागतमा २ वटा पोखरी निर्माण गरी व्यवसाय सुरु गरिएको अध्यक्ष दयाराम शर्माले बताए ।
“माछापालन सहकारीको आम्दानीको राम्रो स्रोत बन्दै गएको छ,” उनले भने, “यद्यपि सोचे जति फाइदा हुन सकेको छैन ।” सहकारीले उत्पादन गरेको माछा खरिदका लागि उपभोक्ता सहकारीमै पुग्ने गरेका छन् । गत वर्ष १२ हजार माछाका भुरा राखिएकामा त्यो १२ हजार पनि बढी भएको महसुस भएकाले आउँदो वर्ष फिंगर साइजका बढीमा ४ हजार माछाका भुरा राखिने तयारी गरिएको उनले बताए । माछाका भुरा राख्दा प्रत्येक वर्ष ६० हजार लगानी हुन्छ भने उत्पादन भएको माछाबाट १ लाख ५० हजारसम्म फाइदा हुने गरेको सहकारीले जनाएको छ ।
त्यस्तै छांगेली पहल कृषि सहकारीले ०६९ सालमा माछापालन व्यवसाय सुरु गरेको थियो । २५ रोपनी क्षेत्रफलमा ७ वटा पोखरी खनेर व्यवसाय सुरु गरिएको सहकारीका अध्यक्ष सुर्जकुमार मल्लले बताए । उनका अनुसार माछापालनबाट पहिलो वर्ष ५ लाख र दोस्रो वर्ष ६ लाख आम्दानी भयो । यो वर्ष ६ लाख आम्दानी हुने अनुमान गरिएको छ । माछापोखरी खन्नका लागि सरकारबाट ५ लाख ७० हजार र सहकारीको ४२ लाख ८३ हजार लगानी भएको छ ।  सहकारीले ग्रास, कमन, नैनी, रहुलगायत जातका माछा पालेका छन् ।
  सहकारीको आम्दानीको स्रोत माछापालन        ",bank
"﻿काठमाडौं, २६ फागुन – बैंक तथा वित्तीय संस्थाबाट ऋण लिएर नतिरेपछि करिब ५ हजारभन्दा बढी सर्वसाधारण कालो सूचीमा परेका छन् । ऋण नतिर्ने प्रवृत्ति बढेपछि कालो सूचीमा पर्नेको संख्यासमेत बढ्दै गएको छ ।
बैंक तथा वित्तीय संस्थाको सिफारीसमा कर्जा सूचना केन्द्रले बैंकहरूको ऋण नतिर्ने व्यक्ति, कम्पनी तथा कम्पनीका सञ्चालकलाई कालोसूचीमा राख्ने र हटाउने काम गर्दै आएको छ । केन्द्र स्थापना भएको ०४६ सालदेखि हालसम्ममा बैंकहरूको ऋण नतिरी कालोसूचीमा पर्नेको संख्या ४ हजार ८५६ पुगेको छ । कालोसूचीमा पर्ने कम्पनीको सञ्चालकसमेत गणना गर्दा कालोसूचीमा पर्नेको  संख्या ६ हजारभन्दा बढी हुने केन्द्रले जनाएको छ ।
सुरुमा वार्षिक १०० को हाराहारीमा मात्र कालोसूचीमा पर्दै आएकामा पछिल्ला वर्ष यो संख्या बढ्दो छ । गत आर्थिक वर्षमा मात्र १ हजार २६ व्यक्ति तथा कम्पनी कालोसूचीमा परेका छन् । ५ वर्षयतामात्र करिब ४ हजार व्यक्ति कालोसूचीमा परेका छन् । चालू आवको ८ महिनामा मात्र ६०० व्यक्ति तथा कम्पनी कालोसूचीमा परेका केन्द्रले जनाएको छ ।
देशको अस्थिर राजनीतिका कारण आर्थिक क्षेत्रमा परेको असर, घरजग्गा कारोबारमा आएको मन्दी, आर्थिक कारोबारमा देखिएको सुस्तता, औद्योगिक उत्पादनको बजारको अवस्थालगायतका कारण आर्थिक क्षेत्रमा नै मन्दी आएका ऋण नतिर्नेको सख्या बढ्दै गएको केन्द्रको भनाइ छ ।
यसैगरी राष्ट्र बैंकले ०६९ मंसिरदेखि १० लाख रुपैयाँसम्मको ऋण चुक्ता नगर्नेलाई पनि कालोसूचीमा राख्नुपर्ने व्यवस्था गरेपछि १ वर्षदेखि सूचीमा पर्नेेको संख्या ह्वात्तै बढेको हो । त्यसअघि २५ लाख रुपैयाँभन्दा बढीको ऋण चुक्ता नगर्ने मात्र यस्तो सूचीमा पर्ने गरेका थिए । कर्जा सूचना केन्द्रका अनुसार पछिल्लो समय कालोसूचीमा पर्नेमा धेरै हाउजिङ व्यवसायसँग सम्बन्धित छन् । घरजग्गा कारोबार उच्च भएको समय नाफाका लागि मात्र खरिद बिक्री गर्न कम्पनी खडा गरेर ऋण लिने यसमा बढी छन् । घरजग्गा कारोबारमा मन्दी आएपछि व्यवसायीले ऋण तिर्न छोड्दा कालोसूचीमा पर्नेको सख्या बढेको हो ।
सूचना केन्द्रसँग कर्जा नतिर्नेलाई कालोसूचीमा राख्नेबाहेक अन्य अधिकार नभएकाले लामो समयसम्म यस्तो सूचीमा रहने गरेका छन् । केन्द्रले कालोसूचीमा मात्र राख्ने भएकाले ती व्यक्तिबाट ऋण असुली गर्न तथा कारबाही गर्न न्यायाधीकरण र सरकारी निकाय अघि आउनुपर्ने बैंकरहरू बताउँछन् ।
बैंकबाट कर्जा लिएर १ वर्षसम्म सावा र ब्याज भुक्तानी नगरे कालोसूचीमा राख्ने प्रावधान छ । कर्जा लिँदा देखाइएको प्रयोजनभन्दा फरकमा प्रयोग गरे, ऋणीले धितो राखेको वस्तु हराए, टाट पल्टे वा गायब भए, खातामा रकम नभई चेक जारी गरे बैंकहरूको सिफारिसमा केन्द्रले कालोसूचीमा राख्ने व्यवस्था छ । कालोसूचीमा परेपछि बैंक तथा वित्तीय संस्थाको सञ्चालक हुन नपाउने, बैंकबाट ऋण लिन नपाउनुका साथै डेविट, क्रेडिट कार्ड, पासपोर्ट जफत गर्ने र सरकारी सुविधाबाट बञ्चित गराउन सक्ने प्रावधान छ ।
  ऋण नतिर्ने ५ हजार व्यक्ति तथा कम्पनी कालोसूचीमा        ",bank
"काठमाडौं, १ चैत – अपिपावर कम्पनीको सञ्चालक समितिको बैठकले कम्पनीको हालको चुक्तापुँजी १०० करोडको १ बराबर २ को हकप्रद सेयर जारी निर्णय भएको छ । यसपश्चात् कम्पनीको चुक्तापुँजी  ३०० करोड रुपैयाँ पुग्ने कम्पनीले जनाएको छ ।
सिद्घकाली पावर कम्पनीले निकट भविष्यमा निर्माण गर्न लागेको ७५ मेगावाटको आयोजनामा बहुमत सेयर खरिद गर्ने योजना अपिपावरको छ । कम्पनीको सतप्रतिशत लगानीमा ८ मेगा वाटकोे अपर नौगड गाढ आयोजना र ४० मेगाबाटको माथिल्लो चमेलियाको निर्माण कार्यलाई समेत अघि बढाउने निर्णय सञ्चालक समितिले गरेको छ । कम्पनीले यसअघि नै १७ महिनाको छोटो अवधिमा ८.५ मगा वाटको नौगड गाढ आयोजना समापन गरी राष्ट्रिय प्रशारण लाइनमा जोडिसकेको छ । कम्पनीले निर्माण गर्ने ८ मेगा वाटको अपर नौगड गाढ आयोजना र ४० मेगावाटको माथिल्लो चमेलिया दार्चुला जिल्लामा नै भएकाले निर्माण कार्य अझै छिटो सकिने जनाएको छ ।
कम्पनीले आफ्नो आयोजनाहरूको निर्माण कार्य ०७३ वैशाखबाट सुरु गर्ने भएको छ । कम्पनीले आफ्ना सेयरधनीहरूलाई बढीभन्दा बढी लाभांश उपलब्ध गराउने र कम्पनीलाई नेपालको एक ठूलो निजी क्षेत्रको जलविद्युत् विकास कम्पनी बनाउने योजना रहेको समेत बताएको छ ।
  अपिपावरले दिने भयो १ः२ हकप्रद सेयर दिने        ",bank
"७ कात्तिक, काठमाडौं । नेपाल इन्भेष्टमेण्ट बैंकको ३१ औं साधारण सभाले १५ प्रतिशत बोनस सेयर र २५ प्रतिशत नगद लाभांश प्रस्ताव पारित गरेको छ । यससँगै बैंकको चुक्ता पूँजी १० अर्ब ६२ करोड रुपैयाँ पुगेको छ । बैंकको साधारण सभामा संस्थापकका तर्फबाट कविकुमार टिवरेवाला, प्रजन्य राजभण्डारी, सूर्य प्रकाशलाल श्रेष्ठ र पृथ्वीबहादुर पाँडे निविरोध निर्वाचित भएका छन् । बैंकको सञ्चिति रकम पनि बढेर रु ८ अर्ब ८ करोड र सेयरधनी कोष रकम रु. १८ अर्ब ७० करोड पुगेको छ । चुत्तःा पूँजी जस्तै यस बंैकको सेयरधनी कोष पनि निजी क्षेत्रका बैंकहरुमध्ये कै सबैभन्दा उच्च रहेको छ । बैंकले आव २०७३ ७४ मा रू. ५ अर्ब २४ करोडको सञ्चालन मुनाफा कमाएको छ जुन अघिल्लो आवको भन्दा २६.७ प्रतिशतले बढी हो । त्यसै गरी खुद नाफा २२.१ प्रतिशतले बढेर रू.३ अर्ब ११ करोड पुगेको छ । बैंकको निक्षेप १५.७ प्रतिशतले बढेर रू. १ खर्ब २५ अर्ब पुगेको छ भने कर्जा लगानी २२.६ प्रतिशतले बढेर रू.१ खर्ब ६ अर्ब पुगेको छ । बैंकको खराब कर्जा रेसियो गत वर्षको ०.६८ प्रतिशतभन्दा बढेर ०.८३ प्रतिशत पुगेपनि आउँदा बर्षमा घटाएर अझ न्यूनतम् स्तरमा लैजाने बैंकको प्रयास जारी रहनेछ । बैंकिङ क्षेत्रलाई थप सक्षम तथा एकिकृत गर्नको निम्ति नेपाल राष्ट्र बैंकले लिएको मर्जर वा प्राप्तीको नितिलाई आत्मसाथ गर्दै नेपाल इन्भेष्टमेण्ट बैंक लि. ले एस डेभलपमेन्ट बैंक लि.लाई प्राप्ती गरी मिति २०७४ आषाढ २९ गतेबाट एकिकृत कारोबार सुरु गरेको छ । एस प्राप्तीपश्चात् बैंकको काठमाण्डौं उपत्यका भित्र २३ तथा उपत्यका बाहिर ३८ गरी जम्मा ६१ वटा शाखा कार्यालय, ३ वटा एक्सटेन्सन काउन्टर तथा ९९ वटा एटिएम पुगेको छ ।
",bank
"﻿जगन्नाथ दुलाल
काठमाडौं, १ चैत – सर्वाेच्च अदालतले बैंक नोटमा स्टिच नगर्न, केरमेट नगर्न र जथाभावी च्यात्न नपाउने व्यवस्था गर्न अन्तरिम आदेश जारी गरेको छ । न्यायाधीश चोलेन्द्रशमशेर राणाको एकल इजलासले आइतबार नेपाल राष्ट्र बैंक, अर्थ मन्त्रालय र नेपाल सरकारको नाममा यस्तो आदेश जारी गरेको हो ।
अधिवक्ताहरू अनन्तराज लुइँटेल, मनोजकुमार खड्का, प्रवीन्द्रराज जोशी, रुद्रप्रसाद पाठक र पदम श्रेष्ठले बिहीबार सर्वोच्च अदालतमा रिट दायर गरेका थिए । सोही रिटमाथि सुनुवाइ गर्दै यस्तो आदेश जारी भएको हो । राष्ट्र बैंकबाट छापिँदै आएका बैंक नोटहरूमा वर्षौअघिदेखि जथाभाथी रूपमा सार्वजनिक तबरले केरमेट गर्ने, च्यात्ने तथा जथाभावी रूपमा स्ट्याप्लर लगाउने र स्वयं बैंकहरूले समेत नोटका मुठ्ठाहरूमा स्ट्याप्लर लगाएर कारोबार गर्ने प्रचलन गरेकोमा कतैबाट रोक्ने प्रयास नभएको रिटमा उल्लेख थियो । बैंक नोटहरूमा स्ट्याप्लर गर्ने, केरमेट गर्ने तथा जथाभावी च्यात्ने कार्य नगर्न नगराउन, त्यसका लागि आवश्यक कानुनी व्यवस्था चाहिएमा सोकोसमेत व्यवस्था गर्न र नोटहरूमा स्ट्याप्लर गर्ने कुनै निर्णय वा आदेश भए उत्प्रेषणको आदेशले बदर गरी नोट मुठ्ठा पार्न पेपर बाइन्डिङ वा रबरमात्रै प्रयोग गर्न परमादेश माग गरिएको थियो ।  निवेदकहरूले नोट जोगाउन कतिपय देशले स्वच्छ नोट अभियान नै चालेको बताउँदै नोट चाँडै नष्ट हुँदा त्यसको भार देशको अर्थतन्त्रमा पर्ने भन्दै सो कार्य रोक्न माग गरेका थिए ।
“यस्तो प्रकारको गैरजिम्मेवार कार्य विपक्षी सार्वजनिक निकायका लागि सुहाउने कार्य हुन सक्दैन,” रिटमा उल्लेख छ, “यस्तो कार्यले नेपालको संविधान २०७२ प्रदत्त अधिकार हनन हुनाको साथै देशको अर्थतन्त्रको सुदृढीकरण र सवलीकरण एवं वित्तीय अनुशासनमा समेत असर परिरहेको छ ।”
नेपालमा बैंकहरूले पैसाको बन्डलमा नोटमा पर्ने गरी स्ट्याप्लर गर्दै आएका छन् । जसले गर्दा बन्डलबाट पैसा झिक्दा च्यातिने सम्भावना रहन्छ । त्यस्तै नेपालमा केरमेट गरेको र केही भाग च्यातिए पनि नम्बर देखिने नोट चल्ने गरेको छ । यसरी एक पटक छापेको पैसा छोटो समयमात्र चलनमा आउँदा नयाँ नोट छाप्नका लागि राज्यकोष खर्च हुने गरेको छ ।
नेपालमा नोट केरमेट गर्नेमाथि कारबाही नभए पनि कतिपय देशमा भने नोटको संरक्षणका लागि त्यसो गर्नेमाथि कडा कारबाहीको समेत व्यवस्था गरेको पाइन्छ । अमेरिकी डलरलाई च्यात्ने, काट्ने वा अन्य कुनै प्रकारले केर्ने, मेट्ने गरेमा १०० डलरसम्म जरिवाना र ६ महिनासम्म कैदको व्यवस्था छ  ।
के हो स्वच्छ नोट अभियान
पैसाको नोट लामो समय टिकोस् भनेर पछिल्लो समय स्वच्छ नोट तथा मुद्राको कारोबारका लागि केही देशहरूमा अभियाननै चलेका छन् । यस्ता अभियानको उद्देश्य नोटहरू जथाभावी नच्यातिउन र लामो समयसम्म ती नोटहरूबाट कारोबार होस् भन्ने हो । भारतमा सन् १९९० को दशकदेखि स्वच्छ नोटको कारोबारको विषयमा अभियान चलेको थियो । सन् २००१ मा भारतको ‘रिर्जव बैंक अफ इन्डिया’ले बैंक नोटमा जथाभावी कोर्ने, मेट्ने तथा स्ट्याप्लर गर्ने लगायतको काम रोक्न निर्देशन दिएको थियो । अहिले भारतमा वाणिज्य बैंकहरूमार्फत नोटको कारोबार भइरहेको छ भने स्वच्छ नोटको प्रचलनको नीति कार्यान्वयनमा छ । त्यस्तै घानामा सन् २०१० देखि र बंगलादेशले सन् २०१२ देखि  ‘क्लिन नोट’ अपनाइएको छ । फिलिपिन्समा सन् २०१४ देखि यो अभियान सञ्चालनमा छ ।  विकसित मुलुकहरू अमेरिका, बेलायत तथा फ्रान्सलगायतका मुलुकमा समेत विगत लामो समयदेखि स्वच्छ नोटको कारोबारको अभ्यास हुँदै आएको पाइन्छ ।
  नोटमा स्टिच, केरमेट नगर : सर्वोच्च        ",bank
"﻿काठमाडौं, ४ चैत –  काठमाडौं बचत तथा ऋण सहकारी संघ (कास्कुन)का अध्यक्ष शम्भुप्रसाद घिमिरेले सहकारी क्षेत्रको दिगो विकासका लागि सबैको समान सहभागिता आवश्यक रहेको बताएका छन् ।
सहकारीका छाता संगठनहरुको नेतृत्व कुनै एक पक्ष वा समूहको भन्दा पनि आपसी सहमतिमा केन्द्रीकृत भएर नेतृत्व चयन हुन आवश्यक रहेको घिमिरेको भनाइ छ । बुधबार पत्रकार सम्मेलन गर्दै अध्यक्ष घिमिरेले कुनै पनि दल वा संगठनको निर्देशनभन्दा पनि सहकारी अभियानको समस्या बुझ्ने खालको नेतृत्व आवश्यक रहेको धारणा राखे । वर्तमान अवस्थामा सहकारी क्षेत्रमा राजनीति हाबी भएका कारण समस्या आएको उल्लेख गर्दै संस्था बुझेका नेतृत्व आउन सके सहकारीका संघहरूले वास्तविक भूमिका खेल्न सक्ने उनको कथन थियो ।
नजिकिँदै गएको कास्कुन निर्वचनमा आफूहरू सहमतिको पक्षमा रहेको उल्लेख गर्दै अन्तिम समय सम्म सबैलाई मिलाएर लैजानु पर्ने पक्षमा आफू रहेको घिमिरेले बताए । सहकारीलाई कसैको बाहुबल वा व्यक्ति केन्द्रितभन्दा पनि सहकारी सिद्धान्त र मर्मलाई आत्मसाथ गरेर लैजानु अहिलेको आवश्यकता  रहेको उनको धारणा थियो । एक फरक प्रशंगमा कुरा गर्दै अध्यक्ष घिमिरेले सहकारी क्षेत्रको संस्थागत विकासको लागि ऐन आवश्यक रहेको उनको भनाइ थियो ।
  सहकारीमा समान सहभागिता आवश्यक        ",bank
"
﻿à¤ªà¥à¤°à¤§à¤¾à¤¨à¤®à¤¨à¥à¤¤à¥à¤°à¥€ à¤•à¥‡à¤ªà¥€ à¤“à¤²à¥€à¤²à¥‡ à¤¨à¥‡à¤ªà¤¾à¤² à¤šà¥€à¤¨à¤•à¥‹ à¤¸à¤‚à¤µà¥‡à¤¦à¤¨à¤¶à¥€à¤²à¤¤à¤¾à¤ªà¥à¤°à¤¤à¤¿ à¤—à¤®à¥à¤­à¥€à¤° à¤°à¤¹à¥‡à¤•à¥‹ à¤­à¤¨à¥à¤¦à¥ˆ à¤¨à¥‡à¤ªà¤¾à¤²à¥€ à¤­à¥‚à¤®à¤¿à¤¬à¤¾à¤Ÿ à¤šà¥€à¤¨à¤µà¤¿à¤°à¥‹à¤§à¥€ à¤—à¤¤à¤¿à¤µà¤¿à¤§à¤¿ à¤¹à¥à¤¨ à¤¨à¤¦à¤¿à¤¨à¥‡ à¤ªà¥à¤°à¤¤à¤¿à¤µà¤¦à¥à¤§à¤¤à¤¾ à¤µà¥à¤¯à¤•à¥à¤¤ à¤—à¤°à¥‡à¤•à¤¾ à¤›à¤¨à¥à¥¤",bank
"
﻿à¤šà¥€à¤¨ à¤­à¥à¤°à¤®à¤£à¤®à¤¾ à¤°à¤¹à¥‡à¤•à¤¾ à¤ªà¥à¤°à¤§à¤¾à¤¨à¤®à¤¨à¥à¤¤à¥à¤°à¥€ à¤•à¥‡à¤ªà¥€ à¤“à¤²à¥€à¤²à¥‡ à¤¨à¥‡à¤ªà¤¾à¤²à¤®à¤¾ à¤²à¤—à¤¾à¤¨à¥€à¤•à¤¾ à¤‰à¤ªà¤¯à¥à¤•à¥à¤¤ à¤…à¤µà¤¸à¤°à¤¹à¤°à¥ à¤°à¤¹à¥‡à¤•à¥‹ à¤­à¤¨à¥à¤¦à¥ˆ à¤šà¤¿à¤¨à¤¿à¤¯à¤¾à¤‚ à¤‰à¤¦à¥à¤¯à¥‹à¤—à¥€ à¤µà¥à¤¯à¤µà¤¸à¤¾à¤¯à¥€à¤¹à¤°à¥à¤²à¤¾à¤ˆ à¤¨à¥‡à¤ªà¤¾à¤²à¤®à¤¾ à¤²à¤—à¤¾à¤¨à¥€ à¤—à¤°à¥à¤¨ à¤†à¤¹à¥à¤µà¤¾à¤¨ à¤—à¤°à¥‡à¤•à¤¾ à¤›à¤¨à¥à¥¤",bank
"
﻿à¤¬à¥à¤°à¤¸à¤²à¥à¤¸à¤®à¤¾ à¤•à¤®à¥à¤¤à¥€à¤®à¤¾ à¥¨à¥¦ à¤œà¤¨à¤¾à¤•à¥‹ à¤œà¥à¤¯à¤¾à¤¨ à¤œà¤¾à¤¨à¥‡à¤—à¤°à¥€ à¤­à¤à¤•à¤¾ à¤¶à¥à¤°à¥ƒà¤‚à¤–à¤²à¤¾à¤¬à¤¦à¥à¤§ à¤µà¤¿à¤·à¥à¤«à¥‹à¤Ÿà¤ªà¤›à¤¿ à¤ªà¥à¤°à¤§à¤¾à¤¨à¤®à¤¨à¥à¤¤à¥à¤°à¥€ à¤šà¤¾à¤°à¥à¤²à¥à¤¸ à¤®à¤¿à¤¶à¥‡à¤²à¤²à¥‡ à¤†à¤«à¥à¤¨à¥‹ à¤¦à¥‡à¤¶à¤²à¥‡ à¤•à¤¾à¤²à¥‹ à¤¦à¤¿à¤¨à¤•à¥‹ à¤…à¤¨à¥à¤­à¤µ à¤—à¤°à¤¿à¤°à¤¹à¥‡à¤•à¥‹ à¤¬à¤¤à¤¾à¤à¥¤",bank
﻿à¤šà¥€à¤¨à¤¸à¤‚à¤— à¤­à¤à¤•à¥‹ à¤ªà¤¾à¤°à¤µà¤¹à¤¨ à¤¸à¤®à¥à¤à¥Œà¤¤à¤¾ à¤…à¤¨à¥à¤¯ à¤•à¤¸à¥ˆà¤ªà¥à¤°à¤¤à¤¿ à¤²à¤•à¥à¤·à¤¿à¤¤ à¤¨à¤­à¤ˆ à¤¦à¥‡à¤¶à¤•à¥‹ à¤†à¤µà¤¶à¥à¤¯à¤•à¤¤à¤¾ à¤…à¤¨à¥à¤°à¥à¤ª à¤­à¤à¤•à¥‹ à¤ªà¥à¤°à¤§à¤¾à¤¨à¤®à¤¨à¥à¤¤à¥à¤°à¥€ à¤•à¥‡à¤ªà¥€ à¤“à¤²à¥€à¤²à¥‡ à¤¬à¤¤à¤¾à¤à¤•à¤¾ à¤›à¤¨à¥à¥¤,bank
"﻿काठमाडौं, १० चैत – एक वर्षको अवधिमा बैंक तथा वित्तीय संस्थाका ३०० शाखा थपिएका छन् । बैंकहरूको शाखा संजालको विस्तारसँगै बचत तथा ऋण खाता पनि बढ्नुका साथै  वित्तीय पहुँचको पनि विस्तार भएको नेपाल राष्ट्र बैंकले जनाएको छ ।
राष्ट्र बैंकले सार्वजनिक गरेको चालू आर्थिक वर्षको माघसम्मको विवरणअनुसार देशभर बैंक तथा वित्तीय संस्थाको शाखा ४ हजार ६१ वटा पुगेको छ । गत माघसम्म ३ हजार ७०७ साखा रहेकामा १ वर्षको अवधिमा ३०९ वटा शाखा थपिएका छन् ।
शाखा सञ्जालको विस्तारसँगै कारोबार गर्ने ग्राहकको संख्यासमेत बढ्दै गएको छ । एक वर्षमा बैंकहरूको निक्षेप खाता ८ लाख ६३ हजार र  ऋण खाता ७७ हजार थपिए । ०७२ माघसम्म निक्षेप खाता १ करोड ५७ लाख, ऋण खाता १० लाख ५८ हजार पुगेको छ ।
राष्ट्र बैंकले अहिले निजी बैंकलाई पनि गाउँ पुर्याउनका लागि शाखा विस्तारमा कडाइ गर्दै आएको छ । यस नीतिअनुसार निजी बैंकले उपत्यकामा शाखा विस्तारका लागि तोकिएका दुर्गम जिल्लामा शाखा खोल्नै पर्ने प्रावधान राखेको छ ।
हिमालयन बैंकका प्रमुख कार्यकारी अधिकृत अशोक राणा भने शाखा विस्तारसम्बन्धी राष्ट्र बैंकको नीति गलत भएको बताउँछन् । “जहाँ मानिस बस्छन्, आर्थिक कारोबार गर्छन् त्यहाँ बैंक जाने हो,” उनले भने, “क्षेत्र तोकेर जानै पर्छ भन्ने नीति भने गतल छ ।” बैंकको विकल्पमा गैरसरकारी संस्था, सामाजिक संस्था या सहकारीबाट ग्रामीण क्षेत्रमा वित्तीय सेवा पुर्याउनुपर्ने उनको सुझाव छ ।
हाल राष्ट्र बैंकको स्विकृती लिएर २९ वाणिज्य बैंक, ७३ विकास बैंक, ४७ फाइनान्स कम्पनीले सेवा दिइरहेका छन् । यी संस्थाले १८ खर्ब ७३ अर्ब निक्षेप संकलन गरी १४ खर्ब ४० अर्ब ऋण लगानी गरेका छन् । यसबाहेक लघुवित्त संस्था र सीमित बैंकिङ कारोबारको इजाजत पाएका सहकारीको संख्या गरी ५ दर्जन छन् ।
एक वर्षको अवधिमा बैंक तथा वित्तीय संस्थाको संख्या भने घटेको छ । वित्तीय स्थायित्व अभिवृद्धि गर्न अवलम्बन गरिएको मर्जर नीति कार्यान्वयनमा आएसँगै मर्ज हुने बैंक तथा वित्तीय संस्थाहरूको संख्या बढ्दै गएको छ ।
‘बैंक तथा वित्तीय संस्था एक आपसमा गाभ्ने/गाभिने सम्बन्धी विनियमावली, ०६८’ कार्यान्वयनमा आएपछि ०७२ माघ मसान्तसम्ममा ८४ वटा बैंक तथा वित्तीय तथा संस्था एक आपसमा मर्ज भई ३१ वटा संस्था बनेका छन् । त्यसैगरी, एउटा वाणिज्य बैंकले दुइटा वित्त कम्पनीहरू र एक विकास बैंकले अर्को एक विकास बैंक खरिद गरेको राष्ट्र बैंकले जनाएको छ ।
  १ वर्षमा बैंकका ३०० शाखा थपिए        ",bank
"पुष्प दुलाल 
११ चैत, काठमाडौं । अर्थमन्त्री विष्णु पौडेलले पुसको दोस्रो साता संसदमा पेश गरेको बैंक तथा वित्तीय संस्था सम्बन्धी ऐन (बाफिया) सम्बन्धी विधेयक विवादका कारण संसदीय उपसमितिमै अल्झिएको दुई महिना बितेको छ ।
संसदको पूर्ण बैठकले यो विधेयक अर्थ समितिमा छलफलका लागि पठाएको थियो । तर, विधेयक समितिले गठन गरेको उपसमितिमा सांसदहरुवीचमै बैंकको अध्यक्ष र सीइओको कार्यकालसम्बन्धी विवाद देखिएको छ ।
माघ ४ गते गठन भएको उपसमितिलाई अर्थसमितिसमक्ष १५ दिनभित्र प्रतिवेदन पेश गर्न समयावधि तोकिएको थियो । तर, उपसमिति गठन भएको ६७ दिन वित्दा पनि अझै प्रतिवेदन तयार हुन सकेको छैन ।
अर्थ समितिमा धेरै पटक छलफल भएपछि दफाबार छलफलका लागि समितिले कांग्रेस सांसद दीपक कुइँकेलको संयोजकत्वमा सांसदहरु इच्छाराज तामाङ, उदय राणा, केदार सञ्जेल, गोमा कुँवर, बिमल केडिया र गोपाल दहित सदस्य रहेको उपसमिति गठन गरेको थियो ।
उपसमिति गठन भएपछि अहिलेसम्म १०/१२ पटक जति बैठक बसेको उपसमितिका संयोजक कुइँकेलले अनलाइनखबरलाई बताए । तर, बितेका तीनहप्ता देखि उपसमितिको बैठक बसेको छैन ।
केही विषयमा सांसदहरुले जोडदारले कुरा उठाएपछि चाँडै निश्कर्षमा पुग्न नसकिएको कुइँकेलले बताए । ‘२/३ वटा विषय एकआपसमा एकदमै बाझिएका छन्, अध्यक्ष र प्रमुख कार्यकारी अधिकृत दुई कार्यकालभन्दा बढी बस्न नपाउने प्रस्तावमा केही सांसद साथीहरुले अत्यन्तै जोडदारका साथ संशोधन गर्न माग गरेका छन्,’ कुइँकेलले भने- ‘त्यसैले चाँडै निश्कर्षमा पुग्न नसकिएको हो ।’
छलफलका क्रममा विभिन्न सरकारी निकायहले कार्यकाल तोक्ने प्रस्ताव ठीक भएको प्रतिक्रिया दिएको कुइँकेलले सुनाए । राष्ट्र बैंकले एकै व्यक्ति लामो समय अध्यक्ष तथा सीइओ भएका संस्थाहरुको संस्थागत सुशासनको अवस्था कमजोर रहेको निश्कर्ष निकाल्दै कार्यकाल तोक्ने व्यवस्था गर्न प्रस्ताब गरेको थियो ।
उपसमितिका सदस्यसमेत रहेका सांसद इच्छाराज तामाङले अध्यक्ष र सीइओको कार्यकाल तोक्ने प्रस्तावमाथि तीब्र असन्तुष्टि जनाउँदै संसोधन प्रस्ताव दर्ता गराएका छन् । सिभिल बैंकका अध्यक्षसमेत रहेका सांसद तामाङले कार्यकाल तोक्ने प्रस्ताव खारेज गर्न माग गरेका छन् ।
संसद स्थगित भएको र कांग्रेसको अधिवेशनका कारण उपसमितिले काम गर्न ढीलो गरेको हुन सक्ने अर्थ समितिका सभापति प्रकाश ज्वालाले अनलाइनखबरलाई बताए । ‘संसद स्थगित भएकाले मैले पनि ताकेता गरेको छैन,’ ज्वालाले भने-‘बीचमा कांग्रेसका सांसदहरु महाअधिवेशनमा व्यस्त भएकाले पनि काम प्रभावित भएको हुन सक्छ ।’
उसमितिले प्रतिवेदन बुझाएपछि आवश्यक छलफल गरी जतिसक्दो चाँडो पूर्ण प्रतिवेदन बुझाउने ज्वालाले बताए । ‘प्रतिवेदन १५ दिनमा बुझाउने भनियो, तर छलफल टुंगोमा नपुगेकाले ढिलो भएको हो, फागुन पहिलो सातादेखि त संसद पनि स्थगित भयो,’ कुइँकेलले भने- ‘अब संसद सुरु हुनुअघि नै प्रतिवेदन बुझाउँछौं, चैतको अन्त्यसम्ममा संसदको सुचारु हुन सक्ने उनले बताए ।
इलेक्ट्रोनिक कार्डको अर्को लफडा 
बाफियाको विधेयकमा फाइनान्स कम्पनीहरुले इलेक्ट्रोनिक कार्यहरु चलाउन नपाइने प्रस्ताव गरिएको छ । मौजुदा कानूनमा भने वित्त कम्पनीहरुले इलेक्ट्रोनिक कार्ड चलाउन पाउने व्यवस्था छ ।
‘किन कार्ड चलाउन नपाउने प्रस्ताव गरियो र त्यसले के कस्तो असर पार्छ भनी थप छलफल गर्नुपर्ने देखिएको छ’ कुइँकेलले भने- ‘त्यसबाहेकका अन्य विषयहरुमा भने उपसमिति लगभग टुंगोमा पुगिसकेको छ ।’
यो पनि पढ्नुहोस्




यस्तो छ बाफियाको विधेयकमा इच्छाराज तामाङको टिप्पणी
विज्ञहरु भन्छन्- संस्थागत सुशासनका लागि बैंकका अध्यक्ष र सीइओको कार्यकाल अनिवार्य
बैंकका अध्यक्ष सांसदको माग: एकैव्यक्ति आजीवन बैंकको अध्यक्ष बस्न पाउनुपर्ने



",bank
"﻿भुवन पौडेल
काठमाडौं, ११ चैत  – धितोपत्रको पहिलो बजारमा सानो रकम संकलन लागत निकै महँगिएपछि विकल्प खोज्नुपर्ने देखिएको छ । धितोपत्रको प्राथमिक बजारमार्फत सानो पुँजी संकलन गर्ने संस्थाले निष्कासन गरेको रकमहाराहारीमै खर्च गर्नुपरेपछि विकल्प खोज्नुपर्ने देखिएको हो । पुँजी संकलनका लागि गरिने सेयर निष्कासनको लागत बढेसँगै सम्बन्धित कम्पनीका लागि यो प्रावधान ‘निल्नु न ओकल्नु’ भएको छ ।
केहीअघि सर्वसाधारणमा सेयर निष्कासन गरेको जनउत्थान लघुवित्त विकास बैंकको ९० लाख रुपैयाँबराबरको ९० हजार कित्तामध्ये सामूहिक लगानी कोषलाई छुट्ट्याएपछिको ८२ लाख ८० हजार रुपैयाँबराबरको ८२ हजार ८०० कित्ता सेयरका लागि ३५० गुणा आवेदन परेको थियो । यो निष्कासनका लागि कुल ६० लाख रुपैयाँ खर्च भयो । सेयर निष्कासन तथा बिक्री प्रबन्धकबीचको सम्झौता खर्च बेहोर्ने सन्दर्भमा बैंक र बिक्री प्रबन्धकबीच विवाद आएपछि धितोपत्र बोर्डको मध्यस्थतामा समस्या समाधान भएको थियो । तर, दोस्रो बजारको कारोबार अझै खुलेको छैन ।
हालैमात्र साधारण सेयर निष्कासन गरेको मेरो माइक्रोफाइनान्समा पनि २०० गुणा आवेदन परेको छ । संस्थाले निष्कासन गरेको ६ लाख १२ हजार कित्ता सेयरका लागि परेको अधिक आवेदनले पनि खर्च धेरै हुने निश्चित छ । मेरो माइक्रोफाइनान्सको साधारण सेयर निष्कासनमा परेको अधिक आवेदनअनुसार करिब २ करोड खर्च लाग्ने देखिन्छ ।
धितोपत्रको प्राथमिक बजारबाट सानो रकम संकलन गर्न धेरै खर्चिनुपरेका यी केही उदाहरणमात्र हुन् । यसअघि पनि साधारण सेयर निष्कासन गरेका कम्पनीले धितोपत्र बजारबाट सानो रकम संकलन गर्न खोज्दा खर्च धेरै गर्नुपरेको अवस्था छ ।
सर्वसाधारणमा सेयर जारी गरी पुँजी संकलन गर्दा सीमा नतोकिएकाले यस्तो समस्या आएको हो । न्यूनतम कति रकमसम्मको पुँजी धितोपत्रको प्राथमिक बजारबाट संकलन गर्ने भन्ने व्यवस्था छैन । नेपाल धितोपत्र बोर्डका प्रवक्ता नीरज गिरीले साना संस्थाको सेयर निष्कासन सन्दर्भमा राष्ट्र बैंक, बोर्ड र सम्बन्धित नियामक निकायबीच छलफल गरेर विकल्प खोज्नुपर्ने बताए । “सर्वसाधारणमा जाने माइक्रोफाइनान्सको सन्दर्भमा हालको साधारण सेयर निष्कासनको व्यवस्थामा समीक्षा गर्न आवश्यक छ,” उनले भने, “साना संस्थाका लागि ‘ओभर द काउन्टर’ (ओटीसी) बारे सोच्न सकिन्छ ।”
मर्चेन्ट बैंकर एसोसिएसनका अध्यक्ष प्रवीणरमण पराजुली जुनसुकै आकारको कम्पनीको पनि पुँजी संकलन गर्ने थलो एउटै भएकाले यस्तो भएको बताउँछन् । “सानो संस्थाले पनि प्राथमिक बजार नै प्रयोग गर्दा खर्च धेरै हुने गरेको छ,” उनले भने, “सेयर जारी गरी संकलन गर्ने रकमका आधारमा प्ल्याटफर्मको विविधीकरण गर्नुपर्छ ।”
सर्वसाधारणमा मात्र नभएर प्राइभेट प्लेसमेन्टमार्फत पनि पुँजी संकलन गर्न सकिने विकल्पहरू खुला गर्नुपर्ने उनले बताए । “हाम्रो प्राइभेट प्लेसमेन्ट डिबेन्चरका लागि मात्र प्रयोगमा छ,” पराजुलीले भने, “पुँजी संकलन गर्ने सन्दर्भमा सानो संस्थाका लागि नियामकले सोच्नुपर्छ ।” आह्वान गरेजति आवेदन आएपछि बन्द गर्ने व्यवस्था गरिए खर्च कम हुने उनले जनाए ।
सानो रकम संकलन गर्ने संस्थाका लागि प्राइभेट प्लेसमेन्टसँगै ओटीसी मार्केट पनि विकल्प हुनसक्ने विज्ञहरू बताउँछन् । यी विकल्प प्रयोग गर्दा पहिलो बजारबाट पुँजी संकलन गर्न कम खर्च गरे पुग्छ । त्यसका लागि नेपाल राष्ट्र बैंकले सर्वसाधारणमा सेयर बिक्री नगर्दासम्म लाभांश बाँड्न नपाउने व्यवस्थासँगै अनिवार्य सेयर निष्कासनका प्रावधानहरू ल्याउनुपर्ने उनीहरू बताउँछन् ।
नेपाल धितोपत्र बोर्ड तथा नेपाल स्टक एक्सचेन्ज(नेप्से)को अनुरोधमा कम्पनी रजिस्ट्रारको कार्यालयले धितोपत्रको दोस्रो बजारमा सूचीकृत नभएका पब्लिक कम्पनीहरूको सेयर ओटीसीमार्फत कारोबार गर्ने व्यवस्था गरेको छ । ओटीसी मार्केट विनियमावलीमा पनि दोस्रो बजारमा सूचीकृत हुन नसकेका र नभएका पब्लिक कम्पनीको सेयर कारोबार ओटीसी मार्केटमार्फत गर्ने व्यवस्था छ ।
विनियमावलीअनुसार सूचीकृत नभएका तथा सूचीकरणबाट हटाइएका पब्लिक कम्पनीको सेयर कारोबार ओटीसीमार्फत गर्नुपर्छ । ओटीसी मार्केट काउन्टर मार्केटमा सूचीकरण हुन नसकेका, सूचीकरणबाट हटाइएका तथा सर्वसाधारणमा सेयर बिक्री नगरेका पब्लिक कम्पनीको सेयर कारोबार गर्ने बजार हो ।
ओटीसी बजार पनि धितोपत्रको दोस्रो बजार सञ्चालक नेप्सेले नै नियमन गर्छ । नेप्सेले ०६५ सालमा ओटीसी बजार सुरु गरेको भए पनि हालसम्म नेपाल बैंकको मात्र कारोबार भएको छ । दोस्रो बजारमा कारोबार हुन नसकेका कम्पनीले ओटीसी मार्केट प्रयोग गरेको पाइँदैन । यो बजारमा कारोबार गर्न आवश्यक कागजातमात्र पेस गरे हुन्छ । तर, कारोबार गरेबापत नेप्सेलाई शुल्क भने तिर्नुपर्छ ।
  थोरै पुँजी संकलन गर्न प्राथमिक बजार खर्चिलो        ",bank
"﻿काठमाडौं, ११ चैत – नेपाल राष्ट्र बैंकले विपन्नवर्ग कर्जा प्रवाहको सीमा नपु¥याउने बैंक तथा वित्तीय संस्थालाई कारबाही गरेको छ । केन्द्रीय बैंकले गत आर्थिक वर्षमा प्रवाह गरेको कर्जाका आधारमा ९ वटा बैंक तथा वित्तीय संस्थालाई कारबाही गरेको हो ।
केन्द्रीय बैंकले गत आव ०७१÷७२ मा बैंक तथा वित्तीय संस्थाले विपन्नवर्गका लागि वाणिज्य बैंक कुल कर्जाको ४.५ प्रतिशत, विकास बैंकले ४ प्रतिशत र फाइनान्स कम्पनीले ३.५ प्रतिशत लगानी गर्नुपर्ने व्यवस्था गरेको थियो । सो व्यवस्थाअनुसारको कर्जा प्रवाह नगरेको भन्दै ९ वित्तीय संस्थालाई कारबाही गरेको राष्ट्र बैंकले जनाएको छ । कारबाहीमा पर्नेमा १ वाणिज्य बैंक, ४ विकास बैंक र ४ फाइनान्स कम्पनी छन् । यी संस्थाहरूले कुल १ करोड १९ लाख रुपैयाँ जरिवाना तिरेको राष्ट्र बैंकका प्रवक्ता त्रिलेचन पंगेनीले जानकारी दिए । जरिवान स्वरूप वाणिज्य बैंकले १७ लाख ५२ हजार, विकास बैंकले २७ लाख ५० हजार र फाइनान्स कम्पनीले ५६ लाख ८८ हजार रुपैयाँ हर्जना तिरेका छन् ।
केन्द्रीय बैंकले यी वित्तीय संस्थालाई कारबाही स्वरूप आर्थिक जरिवान गरेको बताउँदै पंगेनीले भने, “वित्तीय संस्थाले सही भनेर प्रवाह गरेको कर्जा केन्द्रीय बैंकले अनुगमन गर्दा फरक भए पनि तोकिएको सीमामा कर्जा नपु¥याएका वित्तीय संस्थालाई आर्थिक जरिवाना गरिएको हो ।” यो गर्दा विगतका वर्षमा भन्दा बढ्दै आएको देखिने उनले बताए । यसभन्दा अघिल्ला वर्षमा पनि केही वित्तीय संस्थालाई आर्थिक जरिवाना गरिएको उनले बताए । आर्थिक वर्ष ०६९÷७० मा ५ संस्थाले २४ लाख ९४ हजार रुपैयाँ जरिवानामा परेका थिए । ०७०÷७१ मा ६ संस्थाले ३६ लाख ८४ हजार रुपैयाँ जरिवाना तिरेका थिए । हरेक आर्थिक वर्षको समाप्तिमा मात्र अनुगमन हुने भएकाले चालू आवको हर्जना नआएको पंगेनीको भनाइ छ ।
विगतका आर्थिकको वर्षको तुलनामा चालू आवमा भने विपन्नवर्ग कर्जा ०.५ प्रतिशतले बढेको देखिएको छ । चालू आवमा वाणिज्य बैंकले कुल कर्जाको ५ प्रतिशत विपन्नवर्ग कर्जा प्रवाह गर्नुपर्छ भने विकास बैंकले ४.५ र फाइनान्स कम्पनीले ४ प्रतिशत अनिवार्य रूपमा विपन्नवर्ग कर्जा प्रवाह गर्नुपर्छ । पछिल्लो समयमा बैंक तथा वित्तीय संस्थालाई विपन्नवर्ग कर्जा प्रवाहमा केही सहजीकरण गरी लघुवित्त कम्पनीहरूको सेयरमा लगानी गरेपछि गणना गर्न पाइने व्यवस्था गरेको छ । बैंक तथा वित्तीय संस्थाको अनिवार्य विपन्नवर्ग कर्जा माइक्रो फाइनान्सको सेयरमा लगानी हुँदा लघुवित्तको संख्या बढेर ४६ पुगेको छ ।
  विपन्नवर्ग कर्जाको सीमा नपु-याउने ९ वित्तीय संस्था कारबाहीमा        ",bank
"२०७४ कार्तिक ७ गते १७:४८ मा प्रकाशित
",bank
"﻿काठमाडौं, ११ चैत
किरण आचार्य
मैतीदेवीस्थित नेपाल इन्भेस्टमेन्ट बैंकको शाखामा एटीएमबाट पैसा निकाल्न आएका घट्टेकुलोका रोशन आचार्य एटीएम मेसिन बन्द हुँदा पैसा निकाल्न नपाएर चिन्तित देखिन्थ्ये । “२ एटीएममा जाँदा दुवै विद्युत् अभावका कारण बन्द छन् । ३ बजेसम्म १५ हजार रुपैयाँ चाहिएको छ,” आचार्यले भने, “कलेज भर्नाको अन्तिम दिन भएकाले ३ बजेसम्म १५ हजार रुपैयाँ भएन भने यसपालिको परीक्षा दिनै पाउँदिन ।” उनी त लोडसेडिङको मार खेपेका एक प्रतिनिधि पात्र मात्रै हुन् । उनले रिसाउँदै प्रश्न गरे बैंकले दिएको एटीएम सेवा चैबिसै घन्टा खुल्नुपर्ने होइनर ?
दैनिकजसो १०÷१२ घन्टा हुने लोडसेडिङले बैंकका एटीएम प्रयोगकर्ताहरू प्रभावित भएका छन् । चाहिएको समयमा पैसा निकाल्न नपाउँदा एटीएम कार्ड उपभोक्ताहरू दिक्क छन् । बैंकले चौबिसै घन्टा एटीएमको सुविधा दिनुपर्ने उपभोक्तालाई लोडसेडिङको कारण देखाइ दिउँसोमा समेत सेवा तथा सुविधा दिन नसकेको उपभोक्ता बताउँछन् । एटीएमबाट आफूलाई आवश्यक परेको समयमा रकम निकाल्न सकिने सुविधाका कारण एटीएम कार्ड उपभोक्तामाझ निकै लोकप्रिय छ ।
बानेश्वरस्थित राधा खनालको पीडा पनि उस्तै–उस्तै छन् । “एटीएमको प्रयोग गर्न थालेदेखि पकेटमा हजार रुपैयाँभन्दा बढी राख्दैन । चाहिएको समयमा हामीलाई पुग्ने रकम निकाल्न सकिन्छ । पकेटमा जति राख्यो त्यति नै बढी खर्च हुन्छ तर एटीएमको भर नै हँुदैन,” बानेश्वरस्थित मेगा बैंकको एटीएममा पैसा निकाल्न आएकी खनालले भनिन्, “कहिले लोडसेडिङ त कहिले एटीएममा ह्याङ हुने समस्याले पैसा निकाल्न पाउँदैन ।” उनले अत्यावश्यक ठाउँमा एटीएम चालू हुन नसक्दा मान्छेको ज्यानै जाने भएकाले एटीएम प्रयोग कर्तालाई जेनेरेटर अथवा ब्याट्रीको सहायताले भए पनि चौबिसै घन्टा एटीएम सेवा दिनुपर्ने बताउँछिन् ।
नेपाल बैंकर संघका अध्यक्ष तथा एनएमबी बैंकका सीईओ उपेन्द्र पौडेलले हस्पिटल तथा अत्यन्त ब्यस्त ठाउँमा एटीएम सेवाको उपलब्ध बताए । “धेरैजसो बैंकले चौबिसै घन्टा एटीएम सेवा उपलब्ध गराएका छन् तर अझै पनि डिजेलको अभावमा कतिपय ठाउँका एटीएम बन्द भएको अवस्था छ,” पौडेलले भने, “नेपाल आयल निगमले चाहिए जति डिजेल उपलब्ध गराउन सकेको छैन ।” हस्पिटल तथा अत्यन्त व्यस्त ठाउँमा चौबिसै घन्टा एटीएम सेवा दिनुपर्ने उनले भने ।
पर्यटन बोर्ड अगाडिको इन्भेस्टमेन्ट बैंकको एटीएम विद्युत् आपूर्तिका कारण बन्द हुँदा पैसा निकाल्न नपाएर बैंकका उपभोक्ताहरू चिन्तित देखिन्थे । “मामाको छोराको आज अप्रेसन छ । बिहान १२ बजेसम्म ७० हजार रुपैयाँ हस्पिटलमा डिपोजिट गर्नुपर्छ,” एटीएम अगाडि भौतारिरहेका तारा श्रेष्ठले बताए, “तर के गर्ने हस्पिटलमा बिरामी कुर्नुको सट्टा कताको एटीएम काउन्टरमा विद्युत् आपूर्ति बन्द हुँदैन भनेर चारतिर दैडिनुपर्छ ।” उनले हस्पिटल वरपर र अत्यन्त व्यस्त ठाउँमा एटीएम प्रयोग कर्तालाई चौबिसै घन्टा सेवा उपलब्ध गराउन सरोकारवालालाई सुझाव दिए ।
राष्ट्र बैंकको पछिल्लो तथ्यांकअनुसार ४३ लाखभन्दा बढी नेपालीले एटीएम कार्ड चलाउँछन् । यतिबेला बैंक तथा वित्तीय संस्थाको गरी १ हजार ७८७ वटा एटीएम काउन्टर छन् । राष्ट्र बैंकको पछिल्लो तथ्यांकअनुसार ३८ लाख ८८ हजार ७६२ वाणिज्य बैंक, ३ लाख ५९ हजार ८२४ विकास बैंक, ३७ हजार ८६९ लघुवित्त विकास बैंकका एटीएम प्रयोगकर्ता छन् । राजधानी बाहिरका धेरै जिल्लामा एटीएम सेवा विस्तार भइसकेको छ । बैंकिङ पहुँचभित्र रहेका ३५ प्रतिशतले एटीएम सेवा प्रयोग गर्ने गरेको तथ्यांकले देखाउँछ । हाल करिब ४० प्रतिशत अर्थात् सवा करोड सर्वसाधारण बैंकिङ पहुँचमा छन् । बैंकिङ पहुँचभित्र रहेका ३५ प्रतिशतले एटीएम सेवा प्रयोग गर्ने गरेको तथ्यांकले देखाउँछ ।
  लोडसेडिङको मारमा एटीएम प्रयोगकर्ता        ",bank
"﻿नेपालगन्ज, १४ चैत । भेरी सहकारी वित्तिय संस्था लिमिटेड नेपालगन्जले १ करोड ३ लाख १५ हजार २४ रुपैंया मुनाफा गरेको छ । आर्थिक वर्ष ७०/७१ को तुलनामा ७१/७२ मा दोब्बर मुनाफा आर्जन गरेको सो संस्थाले जनाएको छ ।
संस्थाका अध्यक्ष विष्णु प्रसाद मैनालीद्धारा साधारणसभामा प्रस्तुत गरिएको प्रतिवेदनमा आर्थिक बर्ष ७०/७१ मा ६७ लाख ६९ हजार २ सय ४४ रुपैंया मुनाफा गरेको प्रतिबेदनमा उल्लेख छ । जुन गत आर्थिक बर्ष भन्दा ५२ दशमलब ३८ प्रतिशत बढि हो ।
१ करोड ४६ लाख ५ हजार २ सय ४० चुक्त्ता पुजी रहेको उक्त सहकारीले यस आर्थिक बर्षमा २० करोड ७२ लाख १७ हजार २ सय ६३ रुपैया बराबरको कारोबार गरेको थियो ।
२०५३ साल फागुन २४ गते स्थापना भएको सहकारीको हाल ३२ सय सेयर सदस्य रहेका छन । कार्यक्रममा बोल्दै नेपाल राष्ट्र वैंकका उप निर्देशक विन्ति श्रेष्ठले आयस्तर बृद्धिमा ठुलो योगदान गरेको बताए ।
अहिलेको अबस्थामा सहकारीको भुमिकाको बारेमा जति प्रशसा गरेपनि नपुग्ने भन्दै उनले इमान्दारिताका साथ संस्था सञ्चालन गर्न उनले आग्रह गरे । कार्यक्रममा दुई जना ऋणीलाई सम्मान गरिएको थियो । सम्मान हुनेमा पुरुषतर्फ नरसिंह क्षेत्री र महिला तर्फ विष्णुमाया तामाङ लाई सम्मान गरेको संस्थाले जनाएको छ ।
  भेरी सहकारीको मुनाफा १ करोड, कारोबार २० करोड        ",bank
"﻿एजेन्सी
वासिङ्टन, १५ चैत – धितोपत्र बजार सही मार्गमा आउन सक्ने देखिए पनि लगानीकर्ताहरू अझै सुनप्रति आकर्षित देखिएका छन् । विगत ११ साताको अवधिमा सुनमा १३.४ अर्ब डलर लगानी भएको बैंक अफ अमेरिका मेरिल लिन्चले जनाएको छ । २००९ को वित्तीय संकटताका भएको लगानीपछि यो सबैभन्दा ठूलो साप्ताहिक प्रवाह हो । अर्थतन्त्र र मुद्रास्फीतिप्रति मानिस चिन्तित भएको समयमा मानिसले सुनलाई सुरक्षित सम्पत्ति मानेर यसमा लगानी गर्ने गर्छन् ।
यो वर्षको सुरुमा मन्दी र ओरालो लागेको धितोपत्र बजारप्रतिको चिन्ताका कारण सुनको मूल्य अकासिएको थियो । यो वर्ष सुनको मूल्यमा प्रतिऔंस १५ प्रतिशतले वृद्धि भएर १ हजार २२१ डलर कायम भएको थियो । बजार व्यापक रूपमा शान्त भएको अवस्थामा पनि सुनमा लगानीकर्ताको आकर्षण अझै कायम रहनुलाई आश्चर्य मानिएको छ । मन्दीको त्रास घटिसकेको र तेलको मूल्य ओरालो लाग्ने क्रम पनि रोकिएको छ । सेयर सूचक फेबु्रअरी ११ को न्यून बिन्दुबाट २००० बिन्दुको हाराहारीमा उकालो लागिसकेको छ । यी सबै अवस्थाले भविष्यको अनिश्चितताको सुझाव गरेको बार्कलेजकमा विश्लेषक केभिन नोरिसले बताएका छन् ।
फेडरल रिजर्भले ब्याजदर बढाउने प्रयास गरेसँगै यो वर्षको सुरुमा अस्थिरताको अवस्था पुनः आउने आंकलन कतिपय लगानीकर्ताको रहँदै आएको छ । अन्य मानिसहरू युरोप, जापान र विश्वका अन्य क्षेत्रका केन्द्रीय बैंकरहरूले ऋणात्मक ब्याजदर ल्याउन सक्ने र यसले नसोचिएको परिणाम ल्याउन सक्नेप्रति चिन्तित देखिएका छन् ।
यो साता बैंक अफ अमेरिकाले नयाँ विश्वव्यापी खतरा आउन सक्ने संकेत गरेको छ । यसले सुन मूल्यलाई थप बढाउन सक्छ । अस्थिर वृद्धि, उच्च बेरोजगारी र बढ्दो मूल्यलगायतको मिश्रण मुद्रास्फीतिजन्य मन्दी आउन सक्ने चेतावनी बैंकले दिएको छ । अमेरिका १९७० को दशकमा मुद्रास्फीतिजन्य मन्दीको अवस्थाबाट गुज्रेको थियो । ओपेकको प्रतिबन्धका कारण उक्त समयमा ऊर्जाको मूल्य अकासिएको थियो ।
लगानीकर्ताहरू अवमूल्यनको जोखिमप्रति केन्द्रित भएको तर मुद्रास्फीति बढाउन अवस्थामा नरहेको बैंक अमेरिकाले जनाएको छ । मुद्रास्फीतिजन्य मन्दी ठूलो जोखिम छ । मुद्रास्फीतिमा वृद्धि भए पनि अत्यन्त न्यून रहदै आएको छ ।
यो वर्ष पहिले नै सुनको मूल्य राम्रो रहँदै आएको छ । क्यापिटल इकोनोमिक्सकका अनुसार सुनको मूल्य अझै बढ्नेछ । यो वर्षको अन्त्य हुनुभन्दा अगाडि सुनको मूल्यमा थप १० प्रतिशत वृद्धि हुने अपेक्षा फर्मले गरेको छ । मूल्य बढेर प्रतिऔंस १ हजार ३५० को हाराहारीमा पुग्ने अपेक्षा फर्मले गरेको छ ।
  लगानीकर्ता अझै सुनमा आकर्षित        ",bank
"﻿१६ चैत, काठमाडौं । एनबी इन्स्योरेन्स कम्पनीले नियामक बीमा समितिबाट तोकिएबमोजिम कृषि तथा पशु बीमाको कारोबार गर्ने उद्देश्यले सोलुखुम्बुको सल्लेरीमा १२औं र ओखलढुंगाको हुलाकडांडामा १३ औं शाखा खोलेको छ । उक्त शाखाहरुको उद्घाटन बीमा समितिका अध्यक्ष प्रा.डा. फत्तबहादुर केसीले गरे ।
शाखा उदघाटनका क्रममा कम्पनीका अध्यक्ष अम्बिकाप्रसाद पौडेलले कम्पनीले कृषि, पशुधन साथै आफनो सम्पत्तीको बीमा गरी ढुक्क रहन उपस्थित सबैलाई आग्रह गरे । अध्यक्ष पौडेलले कम्पनीले सबै ग्राहक महानुभावहरुलाई निर्जीवन बीमा सम्बन्धमा उच्च कोटीको सेवा प्रदान गर्ने प्रतिवद्धता व्यक्त गरे ।
कम्पनीको हालसम्म शाखा तथा सम्पर्क कार्यालय गरी १९ वटा रहेका छन् । भविष्यमा पनि कम्पनीकोे शाखा सञ्जाललाई देशको विभिन्न भागमा विस्तार गर्दै सेवा प्रदान गर्ने कम्पनीका प्रमुख कार्यकारी अधिकृत युगेश भक्तबादे श्रेष्ठले जानकारी दिए ।
आर्थिक वर्ष २०७२/०७३ को हालसम्ममा करिब १२ हजार ५०० बीमालेखबाट १७ करोड ५० लाख रुपैयाँ बीमा शुल्क आर्जन गरेको र दोश्रो त्रैमासिकसम्ममा १ करोड ३१ लाख खुद नाफा कमाएको सीइओ श्रेष्ठले बताए ।",bank
"﻿काठमाडौं, १६ चैत – धितोपत्रको दोस्रो बजार परिसूचक एकोहोरो रूपमा बढ्दा पुँजीबजारको नियामक निकाय धितोपत्र बोर्डले लगानीकर्तालाई सचेत हुन आग्रह गरेको छ । विनाशकारी भूकम्प र त्यसपछिको तराई–मधेस आन्दोलनले अर्थतन्त्र नकारात्मक रहेको तर पनि धितोपत्र बजारको वृद्धि नरोकिएको भन्दै लगानीकर्तालाई सजग भएर लगानी गर्न बोर्डले आग्रह गरेको हो ।
०७२ असार मसान्तको ९६१.२३ अंकमा रहेको नेप्से परिसूचक अहिले १३७४ भन्दा माथि गएको छ । बोर्डबाट गरिएका धितोपत्रबजार विकास तथा सुधार कार्यले यस किसिमको विशेष वृद्धिलाई केही सहज गरे तापनि देशको आर्थिक अवस्था, संगठित संस्थाहरूको वित्तीय अवस्थालगायत आधारभूत परिसूचकको आधारमा हालको वृद्धिलाई सजगताका साथ लिन बोर्डले आग्रह गरेको छ ।
बोर्डले बजारमा आधारहीन अनुमान र हल्ला चलेको हुन सक्ने भन्दै त्यस्ता कुराको पछाडि नलागी धितोपत्र बजारमा लगानी गर्दा देशको विद्यमान आर्थिक परिदृश्य, सूचीकृत संगठित संस्थाहरूको आधारभूत विश्लेषणलगायत जोखिम बहन गर्न सक्ने क्षमता ध्यान दिइ लगानी गर्नुपर्ने बोर्डले सुझाएको छ ।
सोमबार सेयरबजार परिसूचकसँगै कारोबार रकममा पनि कमी आएको छ । आइतबार २० अंकले बढेको नेप्से परिसूचक सोमबार साढे २ अंकले घटेको छ । त्यसैगरी आइतबार १ अर्बभन्दा धेरैको सेयर कारोबार भएको नेप्सेमा सोमबार ८२ करोडमा सीमित छ । आइतबार वाणिज्य बैंकहरूको सेयर मूल्य घटेपछि त्यसको नकारात्मक प्रभाव समग्र बजार सूचकमा परेको हो ।
  लगानीकर्ता सर्तक बन        ",bank
"﻿काठमाडौं, १७ चैत – गैरआवासीय नेपालीद्वारा प्रवद्र्धित बेस्ट रेमिट नेपालमा लैंगिक हिंसाको विषयमा स्थगलगत अभिमुखीकरण कार्यक्रम सम्पन्न भएको छ । यूएन बुमनद्वारा आयोजित उक्त कार्यक्रममा निजी कम्पनीमा लैंगिक हिंसा कसरी हुन्छ र कसरी कम गर्न सकिन्छ भनेर जानकारी गराइएको थियो ।
कार्यक्रममा अधिवक्ता सपना प्रधान मल्लले  लैंगिक हिंसाका बारेमा जानकारी दिँदै यसबाट बच्ने उपायहरू सुझाइन् । “पावर, पैसा र पदको आधारमा निजी कम्पनीमा लैंगिक हिंसा हुन्छ,” उनले भनिन्, “त्यसलाई ग्रहण गर्नेले हिंसा हो वा होइन छुट्ट्याउन सक्नुपर्छ ।” बेस्ट रेमिटका ३० भन्दा बढी कर्मचारी अभिमुखीकरणमा सहभागी थिए ।
बेस्ट रेमिटले महिला सशक्तीकरणका लागि यूएन बुमनसँग सम्झौता गरेकाले लैंगिक समानताका लागि स्थलगत अभिमुखीकरण प्रदान गर्नका लागि बेस्ट रेमिटको कार्यालयमा आएको यूएन बुमनकी सरु जोशीले बताइन् ।
“लैंगिक असमानता विश्वले नै भोग्दै आएको चुनौती हो,” उनले भनिन्, लैंगिक समानता र महिला सशक्तीकरण निजी कम्पनीहरूमा पनि हुन जरुरी छ ।” उनले विश्वमा महिलाको आर्थिक सशक्तीकरण ठूलो चुनौती रहेको र यसरी नै सुस्त गतिमा काम भए आर्थिक रूपले महिलालाई बराबर बनाउन अरू ८० वर्ष लाग्ने र ज्यालामा समानता कायम गर्न मात्रै ११८ वर्ष लाग्ने दाबी गरिन् ।
कार्यक्रममा लैंगिक हिंसाका विषयमा अभ्याससमेत गराइएको थियो । वेस्ट रेमिटका कर्मचारी तथा निर्देशकहरूसहित सहभागी कार्यक्रमले लैंगिक हिंसाका बारेमा भरपुर जानकारी प्रदान गरेको बेस्ट रेमिटका निर्देशक गोपाल गुरुङले बताए । उनले लैंगिक हिंसाका विषयमा आचारसंहिता बनाउने, यसको अनुगमन गर्न कमिटी बनाउने, एजेन्टहरूलाई अभिप्रेरित गर्ने प्रतिबद्धता जनाए ।
  लैंगिक हिंसाविरुद्ध बेस्ट रेमिटको अभिमुखीकरण        ",bank
"﻿तुलसीप्रसाद निरौला
बिर्तामोड, १७ चैत – झापामा एकपछि अर्काे गर्दै सहकारीमा ठगीधन्दा मौलाउँदै गएको छ । नेपाल बहुउद्देश्यीय सहकारी संस्था चन्द्रगढीका एक कर्मचारीले सहकारीमा जम्मा गरेको सदस्यको लाखौं रुपैयाँ लिएर फरार भएको घटना सेलाउन नपाउँदै साना किसान कृषि सहकारी संस्था लिमिटेड चारपानेका अध्यक्ष वेदप्रकाश दाहालले पनि संस्थाको मोटो रकम हिनामिना गरेको रहस्य बाहिर आएको छ ।
गत असोज २५ गते सहकारीमा नयाँ व्यवस्थापक नियुक्ति गरेलगत्तै ३ वटा खाली चेकमा हस्ताक्षर गराएर दाहालले २१ लाख रुपैयाँ एनआईसी बैंकबाट निकालेपछि यस्तो रहस्य खुलेको हो । सहकारी क्षेत्रमा यसरी दिन प्रतिदिन ठगीधन्दा मौलाउँदा पनि नियमनकारी निकाय बेखबर जस्तै बनेको छ । अध्यक्ष दाहालले सञ्चालक समिति सदस्य गोमादेवी लिम्बू र सहकारीका व्यवस्थापक मुना अधिकारीलाई खाली चेकमा हस्ताक्षर गराएर उक्त रकम हिनामिना गरेको बताइएको छ ।
दाहालले पहिलोपटक १० लाख, दोस्रोपटक ८ लाख र तेस्रोपटक ३ लाख रुपैयाँ निकालेर हिनामिना गरेको बताइएको छ । “विश्वास गरेको मान्छेले नै घात गरेछन्,” सहकारीमा आबद्ध एक सदस्यले भनिन् । गत जेठमा पनि सहकारीको रकम हिनामिना गरेको र त्यसयता पटक–पटक रकम हिनामिना गरेपछि सञ्चालक समितिको बैंठकमा दाहाललाई स्पष्टीकरण लिइएको थियो । “बैठकमा दाहालले ‘म उक्त रकम तिरिहाल्छु, जम्मा गरिहाल्छु’ भने पनि अहिलेसम्म तिरेका छैनन् ।”
स्रोतका अनुसार अध्यक्ष दाहालले जिल्ला सहकारी संघमा जम्मा गर्न लगेको रकम पनि हिनामिना गरेका छन् । सञ्चालक समिति सदस्य गोमादेवी लिम्बूले आफूले विश्वासको आधारमा खाली चेकमा हस्ताक्षर गरेको र सोही चेकबाट अध्यक्षले रकम हिनामिना गरेको बताइन् । “मैले खाली चेकमा हस्ताक्षर गरेकै हुँ मलाई पनि यो विषयमा थाहा थिएन,” उनले भनिन्, “पछिमात्रै थाहा पाएँ खोजी गर्दा रकम जम्मा गर्छु भन्नुभयो । तर तिरेका छैनन् ।”
सहकारीका कार्यबाहक अध्यक्ष जानुकादेवी सञ्जेलले अध्यक्षले रकम हिनामिना गरेको विषयमा छानबिन भइरहेको बताए पनि कति रकम हो त्यो भने खुलाउन चाहिनन् । “अध्यक्षले हिसाबकिताब हिनामिना गरेको भन्ने विषयमा हामी छानबिन गर्दैछौं,” उनले भनिन् । साना किसान विकास बैंकका अधिकारी गणेश भट्टराईले सहकारीको हिसाब–किताब मिलिसकेको भन्दै दाहालको बचाउ गरे ।
  झापाका सहकारीमा ठगीधन्दा मौलाउँदै        ",bank
"१७ चैत, काठमाडौं । जनता बैंक नेपाल लिमिटेडले काठमाडाैंको कुलेश्वरमा आफ्नो ३६औं शाखा सञ्चालनमा ल्याएको छ ।
बैंकको कुलेश्वर शाखाको उद्घाटन व्यवस्थापिका संसदका सांसद एवम् सञ्चालक समितिका अध्यक्ष उदय नेपाली श्रेष्ठले गरे ।
बैंकले हालसम्म ३६ वटा शाखा, २९ वटा एटीएम र एउटा शाखा रहित बैंकिङ सेवाको माध्यमबाट   ग्राहकलाई सेवा दिइरहेको छ ।
चुक्तापूँजी २ अर्ब ६ करोड  रुपैयाँ रहेको बैंकले अहिलेसम्म १ लाख ४६ हजार भन्दा बढी ग्राहकलाई सेवा दिएको छ ।
बैकले २२ अर्व ४ करोड  रुपैयाँ निक्षेप संकलन  गरेको छ भने १९ अर्व ३५ करोड कर्जा प्रवाह गरिसकेको छ ।",bank
"﻿भुवन पौडेल
काठमाडौं, १८ चैत – वाणिज्य बैंकहरूको गैरबैंकिङ सम्पत्ति (एनबीए) बढ्दै गएको छ । वित्तीय संस्थाले धितो लिएर प्रवाह गरेको कर्जा असुली हुन नसकेर ‘डिफल्ट’ हुँदा आफैं धितो सकार्नुपरेपछि बैंकहरूमा गैरबैंकिङ सम्पत्ति थुप्रिएको हो ।
चालू आर्थिक वर्षको माघ मसान्तसम्ममा २९ बैंकहरूको कुल गैरबैंकिङ सम्पत्ति ३ अर्ब १४ करोड ७३ लाख ८० हजार रुपैयाँ छ, जुन गत आवको सोही अवधिको तुलनामा २९ प्रतिशतले धेरै हो । गत आवको सोही अवधिमा बैंकहरूको एनबीए २ अर्ब ५२ लाख २५ करोड ३० हजार रुपैयाँ थियो ।
कर्जाको तुलनामा यो रकम निकै सानो अंश भए पनि बैंक तथा वित्तीय क्षेत्रका समस्या अध्ययन गर्ने एउटा आधार हो । गैरबैंकिङ सम्पत्ति धेरै भएको संस्थाको वित्तीय स्वस्थतामा समस्या हुन सक्ने सम्भावना रहन्छ । बैंक तथा वित्तीय संस्थाले सकारेको सम्पत्तिको पनि शतप्रतिशत ‘प्रोभिजनिङ’ गर्नुपर्ने हुन्छ ।
घर तथा जग्गाको बढी धितो मूल्यांकन गरी प्रवाह गरिएको कर्जा नउठेमा असुलीका लागि बैंकले धितो बिक्री गर्दा झन् धेरै मूल्य तोक्छ । नबिकेमा संस्थाले नै सकार्नुपर्ने हुन्छ । बैंकले धितोको अवस्था हेरेर मात्र गैरबैंकिङमा परिवर्तन गर्छन् । गैरबैंकिङ सम्पत्तिमा परिवर्तन भएको धितोमा समस्या आएमा बैंक आफैं जिम्मेवार हुनुपर्छ । सामान्यतः कर्जा ‘डिफल्ट’ भएमा कर्जा असुलीको सहयोगमा ऋण असुली गर्न सकिन्छ । तर, गैरबैंकिङ सम्पत्ति ऋण असुलीमा लैजान मिल्दैन ।
बैंकर एसोसिएसनका अध्यक्ष उपेन्द्र पौड्याल गैरबैंकिङ सम्पत्तिको पनि प्रोभिजन गर्नैपर्ने भएकाले ठूलो समस्या नहुने बताउँछन् । बैंकले सकारेको सम्पत्ति कर्जाबराबर छ भन्ने प्रस्ट हुने उनको तर्क छ । “असुलउपर नभए बैंकलाई नै नोक्सानी हुन्छ,” उनले भने । गैरबैंकिङमा गएको सम्पत्तिमा बैंक आफैं जिम्मेवार हुनुपर्ने भएकाले कर्जा असुलीमा लैजान नमिल्ने पौडेलको भनाइ छ ।
नेपाल राष्ट्र बैंकले भने देशको आर्थिक क्षेत्रमा आएको समस्याका कारण बैंकहरूको गैरबैंकिङ सम्पत्ति बढेको जनाएको छ । “प्रतिफल नदिने सम्पत्ति भएकाले लामो समय राख्नु संस्थाका लागि राम्रो होइन,” राष्ट्र बैंकका प्रवक्ता त्रिलोचन पंगेनीले भने, “बैंकहरूले यसलाई घटाउँदै लैजानुपर्छ ।” प्रतिफल नआउने सम्पत्ति भएकाले बैंकहरूले चाँडो व्यवस्थापन गर्नुपर्ने उनले बताए ।
चालू आवको माघ मसान्तसम्ममा सबैभन्दा धेरै एनसीसी बैंकको ६८ करोड ६० लाख ७० हजार रुपैयाँ गैरबैंकिङ सम्पत्ति छ । नबिल, स्ट्यान्डर्ड चार्टर्ड, एभरेस्ट, नेपाल एसबीआई, सिद्धार्थ, सिटिजन्स र सानिमा बैंकको गैरबैंकिङ सम्पत्ति शून्य छ । सबैभन्दा थोरै बैंक अफ काठमाण्डूको २ लाख ८० हजार रुपैयाँ गैरबैंकिङ सम्पत्ति छ ।
(बैंकहरूको एनबीएबारेको पूर्ण विवरण पृष्ठ ८ मा)
  गैरबैंकिङ सम्पत्ति २९ प्रतिशतले बढ्यो        ",bank
"﻿डोलु आले मगर
हुण्डी  कारोबारी सोगेन्द्र  घले करोडौ ठगेर  फरार  रहेको खबरसँगै नेपालीहरु माझ तातिएको कोरिया अझै सेलाउने अवस्थामा  छैन।   कोरियामा हुण्डीको कारोबार हुनुको  विविध कारण  छन्।
हुण्डी एक अवैधानिक  काम हो भन्ने सबैमा ज्ञात छ र यो जोखिम पूर्ण माध्यम हो भन्ने जान्दा जान्दै पनि  यसको अधिक प्रयोग भएको देखिएको छ। वैदेशिक रोजगारीमा  जाने  देशहरु मध्ये कूल देशको दक्षिण कोरियाले १ प्रतिशत  ओगटेको छ । कुल विप्रेषण प्रवाह ०.३ प्रतिशत भएको देखिन्छ। कामदार संख्या अनुसार विप्रेषण  आप्रवाह भएको देखिँदैन।
दक्षिण कोरियामा हुण्डी कारोबार हुनुको मुख्य  कारण  सजिलो र सस्तो हुनु हो। हुण्डीको विकल्पमा अन्य रेमिट्यान्स  एजेन्टहरु नहुनु र भएका बैंकिंग रेमिट्यान्स सेवाहरु पनि झन्झटिलो हुनु, प्रक्रिया  नबुझ्नु र नेपालमा एक ठाउँमा मात्रै भुक्तानी लिन मिल्ने हुनु  हो।  र  सेवा प्रदायकहरु कामदारको तह सम्म पुग्न नसक्नु हो।  विशेष गरी  ठूला शहर केन्द्रित छन् अधिकांश बैंकिंग एजेन्टहरु।
हुण्डी कारोबारी सोगेन्द्र फरार  भएपछिका हल्ला
सोगेन्द्र फरार प्रकरणसँगै अहिले केही सञ्चार अनलाइन, राजदुतावास, रेमिट्यान्स र कोरिया  आएका नेपालका गभर्नरवीचको भनाइ भनी  परदेशी लाइफ कोरियाले प्रकाशित गरेको समाचारवीच एक  अर्कामा बेमेल  र भ्रमपूर्ण देखिन्छ। नेपालीहरुवीच झनै व्यापक  भ्रम सिर्जना  भएको देखिन्छ।
फोनिज कोरिया डटकमले मार्च १७ तारिखमा कोरियामा नेपाल रेमिटले दक्षिण कोरियाको केन्द्रीय बैंक र नेपाल राष्ट्र बैंकसंगको अनुमतिमा पेगेट लिमिटेडसंग सहकार्य गरी  कोरियाबाट पहिलो पटक रेमिट्यान्स सेवा  सुरु गरेको समाचार प्रकाशित  गरेको थियो।
मार्च १७  तारिखमै   परदेशी लाइफ कोरियाले  पनि “भ्रममा नपर्नुहोस् ! कुनै पनि रेमिट्यान्स कम्पनी कोरियामा बैधानिक छैनन्”  भन्ने शीर्षकमा समाचार  प्रकाशित गरेको थियो।
र,  नेपाल कोरिया डट कमले  “कोरियामा रेमिट्यान्स कम्पनी बैधानिक छैन”  भन्ने शीर्षकमा समाचार प्रकाशित  गरेको थियो।
यी समाचार प्रकाशनसँगै नेपाल रेमिटका सञ्चालक लक्ष्मी लामा गुरूङले समाचार झुठ र भ्रमपूर्ण रहेको प्रतिक्रिया फेसबुक मार्फत  दिएकी थिइन्।   कोरियामा  रहेको नेपाली  राजदुतावासबाट मार्च २५  तारिखमा एक विज्ञप्ति जारी गर्यो । विज्ञप्तिमा केही कम्पनीहरुलाई कोरियाबाट  नेपालमा विप्रेषण  पठाउन स्वीकृति प्रदान  भएको जानकारी  नेपाल राष्ट्र  बैंकको आधिकारिक स्रोत मार्फत प्राप्त  भएको व्यहोरा उल्लेख थियो।
त्यस्तै  मार्च २६ तारिखमा कोरियाबाट सञ्चालित भिजन नेपाल टी.भीमा नेपाल रेमिटका सञ्चालिका लक्ष्मी लामा गुरूङले दिएको एक अन्तर्वार्तामा पनि  रेमिट्यान्स कम्पनीहरु  पूर्णरुपमा वैधानिक रहेको दाबी गरेकी  थिइन् ।
तर, परदेशी लाइफ अनलाइनले “राष्ट्र बैंकका गभर्नर कोरियामा, भन्छन् -कोरियाका रेमिट्यान्स अवैधानिक” भन्ने शीर्षकमा मार्च ३१ मा  समाचार प्रकाशित गरेको थियो। नेपाल राष्ट्र बैंकका गभर्नर डा. चिरन्जिवीको भनाइ उद्धृत गर्दै नेपालले कोरियामा रहेका रेमिट्यान्सलाई कारोवार अनुमति नदिएको प्रष्ट पारेको बताएको  छ।
एशियाली राष्ट्रहरूका गभर्नर र अर्थशास्त्रीहरूको भेलालाई नेपालको तर्फबाट प्रतिनिधित्व गर्न कोरिया आएका गभर्नर डा. नेपालले परदेशीलाइफ डटकमसँग बिशेष कुराकानी गर्दै कोरियामा अझै कारोबार अनुमति नदिएका बताए  भनी समाचार प्रकाशित गरेको छ।
 नेपाली दूतावासले प्रकाशित गरेको बिज्ञप्तिप्रति आश्चार्य प्रकट गर्दै  सरकारका सबै निकायले सत्य /तथ्य बुझेर मात्र आफ्ना धारणा सार्वजानिक गर्नुपर्ने गभर्नरले बताएको  भनी समाचार प्रकाशित भएको छ।
माथिका यी समाचार, राजदुतावासको विज्ञप्ति र गभर्नरको भनाइ एक आपसमा कतै मेल खाने देखिएका  छैनन्। यसले  हुण्डीको विकल्प खोजेर बसेका नेपालीहरुमा थप  अन्योल र भ्रम सिर्जना गरिदिएको छ।
सम्बन्धित निकायले सत्य तथ्य पत्ता लगाउन ढीला  गर्नु हुँदैन। नेपाल सरकारको जिम्मेवार निकायबाटै यस्ता भ्रमपूर्ण कुराहरु आउनु विडम्बना हो।
कोरियामा जतिसुकै पानीमाथिको ओभानो बन्न खोजे पनि हुण्डीको स्वाद चाख्नेहरु धेरै छन्। विभिन्न संघ संस्था,राजनीतिक भात्रृ  संगठन, एनआरएन  जस्ता संगठनमा आवद्ध व्यक्तिहरु, पेशाकर्मी र व्यवसायीहरु हुण्डीको कारोबारीहरू हुन्।  भलै संगठन भित्र रहेका  व्यक्तिहरु हुण्डी कारोबारमा छन् भन्दैमा  सिंगो संगठनलाई त्यसमा मुछ्न नमिल्ला।
तर, यो सबैलाई थाहा छ कि यदि  एक आपसमा पोल खोल्दै जाने हो भने  लहरो तान्दा पहरो आउने निश्चित छ।
हुण्डी  कारोबार हुनुको मुख्य कारण  के हो?
हुण्डी कारोबार हुनुको मुख्य कारण हुण्डी सस्तो र सजिलो हुनु नै हो। नेपालमा जुनसुकै  स्थानमा  पैसा हस्तान्तरण हुनु,  छिटो हुनु, बैंकले दिने रेट भन्दा सस्तो  हुनु मुख्य कारण हो।   कमाउन आएकालार्इ २-४ पैसाको लोभ लाग्नु स्वाभाविकै  हो त्यसैको लोभमा अवैधानिक  माध्यमबाट  असुरक्षित  तवरले नेपाल पैसा पठाउने गर्छन् र फस्ने पनि गरेका छन्।
कोरियामा प्राय कम्पनीहरुमा हप्ताको ६ दिन सोमवारदेखि शनिवारसम्म काम हुन्छ। आइतबार हुने एक दिनको विदामा बैंकहरु बन्द हुने भएकाले प्राय कामदारहरु बैंकिंग  सुविधाका लागि  इजी एकाउन्ट बनाउने समय पनि मिल्दैन।  सुरु सुरुमा भाषा समस्या हुनु पनि कारण हो।
ईजी एकाउन्ट मार्फत पैसा पठाउँदा नेपालको जुन एकाउन्ट नम्बर दर्ता गरेको हो, त्यो बैंक र खातामा मात्रै पैसा पठाउन मिल्ने भएकाले र अन्य बैंक-खाता  वा  व्यक्तिलाई पठाउन नमिल्ने भएकाले पनि  अन्यत्र पठाउनु पर्दा हुण्डी नै प्रयोग गर्नुपर्ने बाध्यता हुन्छ।
अर्कोतिर बाहिर जतिसुकै देशको भक्ति भजन  गाए पनि देश बिग्रँदो स्थितिप्रति बढ्दो वितृष्णा पनि  जागृत  हुँदै गएको देखिन्छ। हामीले  पठाएको रेमिट्यान्स रकमको सही सदुपयोग कहाँ भएको छ र? भन्ने मानसिकता पनि विकसित हुँदै गएको देखिन्छ।
देशमा भ्रष्टाचार बढ्नु, सरकार, नेता, मन्त्रीहरुले राज्यकोषको दुरुपयोग गर्नु जस्ता कारणहरुले राज्यप्रतिको वितृष्णा बढ्दै गएको देखिन्छ।त्यही कारणले आफ्नो दायित्वबाट पन्छिने काम पनि हुँदै गएको छ।
कोरियामा जति पनि बैंकिङ सेवा सुविधाका लागि सेमिनार,गोष्ठीहरु भए, ती ठूला शहर र राजधानी (सउल) केन्द्रित भएकाले धेरै कामदारहरुले अत्तोपत्तो पाउँदैनन्। पाए पनि विदा नमिल्ने, टाढा हुने आदि कारणले बैंकिङ सेवा लिन बञ्चित भएका छन्।
कसरी समाधान गर्न सकिन्छ  हुण्डी समस्या?
हुण्डी कारोबार कम गर्न  सकिन्छ, निर्मूल पार्न सकिन्न । कम कसरी  गर्न सकिन्छ त ? उपायहरु के हुन् ? तिनको  विकल्प नेपाल सरकार र कोरिया सरकारले कामदारहरुको समस्यालाई मध्यनजर गर्दै सामाधानको उपाय खोज्नुपर्छ।
कोरियामा नेपालीहरुको संख्या  करिब ३५ हजार हो।  इ.पी.एस मार्फत आउने ती हरेक  कामदारको डाटा इ.पी.एस शाखा  कार्यालयसँग  हुन्छ। त्यो डाटा कोरियाको मानव विकास संसाधनसँग पनि हुन्छ। त्यही  डाटा  अनुसार एउटा  विधि बनाउन  सकिन्छ।
कोरियामा भएका कामदारहरुको असहजता र समस्याहरुलाई कसरी सरल र छिटो तरिकाले सुविधा दिन सकिन्छ र नेपालमा कामदारले पठाउने पैसा  फरक फरक  ठाउँमा कसरि हस्तान्तरण  गर्न  सकिन्छ भन्ने  कुरालाई मध्यनजर गर्दै एउटा विधि बनाउनुपर्छ।
एक वा त्योभन्दा बढी भरपर्दो रेमिट्यान्स कम्पनी वा बैंक सेवाले हुण्डी जत्तिकै सजिलो र छिटो नेपालको जुनसुकै सदरमुकाम, बजारसम्म विप्रेषण हस्तान्तर गर्न सक्ने हो भने हुण्डी कारोबार धेरै कम हुन सक्छ।
कोरियाको कामदारको हकमा इ.पी.एस मार्फत आएका कामदारहरुलाई कोरियाको तालिम हलमा  नै सम्वन्धित   रेमिट्यान्स  कम्पनीहरुले  फर्म अनिवार्य भर्नुपर्ने गराउन  सकिन्छ वा वैधानिकरुपमा कार्यरत कति कामदार कुन कम्पनीमा कार्यत छन्, त्यो डाटा अनुसार रेमिन्टयान्स कम्पनीहरुले कार्यरत कम्पनीमै फारम पठाएर  पनि अनिवार्य रुपमा नाम, ठेगाना, ईमेल, अलाइन कार्ड नम्बर, पासपोर्ट नम्बर र फोन नम्बर जस्ता विषयहरु सामेल गरी फारम भराई रकम जम्मा गर्नका लागि एउटा एकाउन्ट नम्बर हरेक कामदारलाई इमेल वा फोन नम्बर मार्फत दिन सकिन्छ । र, त्यो खातामा जम्मा गरेको रकम कहाँ हस्तान्तरण गर्ने भन्ने जानकारी सम्बन्धित रेमिट्यान्स कम्पनिलार्इ फोन या इमेल मार्फत अवगत गराएपछि एउटा कोड नम्बर नेपालमा रकम बुझ्ने मान्छेलाई दिएर रकम लिन सक्ने वा कुनै खातामा जम्मा गर्न सक्ने विधि अपनाउन सकिन्छ ।  त्यस्तो संस्थाले आइतवार पनि सेवा दिन सक्नु पर्छ।
नेपाल सरकार र सम्बन्धित निकायले कामदारलाई कसरी सहज हुन्छ, विप्रेषण पठाउन  त्यसको उपाय नखोज्ने केवल क्यालकुलेटरमा विप्रेषणको हिसाब-किताब गर्दै वटन दबाएर विप्रेषण बढ्ने  होइन। राज्यको यही कमजोरीमा खेल्दै हुण्डीमार्फत अवैधानिक र असुरक्षित पैसा पठाउने हामी पनि  सचेत हुनुपर्छ राज्यप्रतिको दायित्व निर्वाह गर्नुपर्छ। विविध कारण र अपठ्याराहरुका बाबजुत पनि बैंकिङ माध्यमबाट सुरक्षित तरिकाले नेपाल पैसा पठाउनु बु्द्धिमानी हुनेछ।
राज्यलाई योगदान हुनेछ। दु:खले कमाएको पैसा सुरक्षित माध्यमबाट पठाउने गरौं। अवैध हुण्डीबाट पठाउनाले जुनसुकै बेला फस्न सक्छ। जुनसुकै कारणले हुण्डी प्रयोग गरिरहनु भएको भएता पनि अब त्यागौं र सुरक्षित रुपमा पैसा पठाउने माध्यम खोजौं।",bank
"१६ कात्तिक, काठमाडौं । मेगा बैंक छाडेर अनिल शाहले सेञ्चुरी कमर्सियल बैंकको जिम्मेवारी सम्हाल्ने भएका छन् ।  बुधवार शाह र सेञ्चुरी कमर्सियल बैंकको सञ्चालक समितिबीच यस विषयमा सम्झौता हुने भएको छ ।
",bank
"﻿यादव हुमागाई
काठमाडौं, २२ चैत – भूकम्प र नाकाबन्दीका कारण लगानी गर्न नसकेका बैंकले व्यक्तिगत घर बनाउन र गाडी किन्न दिने कर्जालाई प्राथमिकतामा राखेका छन् । बैंकमा लगानीयोग्य रकम (तरलता) अधिक भएपछि बैंकहरूले जोखिम कम भएको र सजिलो क्षेत्रमा ब्याज घटाएर लगानी गर्न थालेका हुन् ।
डेढ वर्ष अघिसम्म वार्षिक १० प्रतिशत ब्याजदरमा घर बनाउन तथा गाडी किन्न लगानी गर्ने बैंकहरूले अहिले ब्याजदर ६ प्रतिशतसम्म झारेका छन् । एनएमबी, लक्ष्मी, माछापुच्छ्रे र नेपाल बैंकका साथै सिद्वार्थ र अरनिको डेभलपमेन्ट बैंकले ब्याजदर घटाएर ‘होम तथा अटो लोन’का नयाँ योजना सार्वजनिक गरेका हुन् । सार्वजनिक योजनामध्ये सबैभन्दा सस्तो एनएमबीको ६.६६ प्रतिशत ब्याजदर छ भने नेपाल बैंकको एनबीएल प्रोफेशनल घर कर्जा र एनबीएल प्रोफेशनल गाडी कर्जा योजनामा वार्षिक ७ प्रतिशत ब्याजदर तोकिएको छ ।
नयाँ योजना सार्वजनिक नगरे पनि अहिले वाणिज्य बैंकको घर तथा गाडी कर्जाको ब्याजदर ७ प्रतिशत र विकास बैंक तथा फाइनान्स कम्पनीको ब्याजदर भने १० प्रतिशत हाराहारी छ । भूकम्प र नाकाबन्दीका कारण घटेको जग्गा खरिद तथा घर निर्माण कार्य अवस्था सहज भएसँगै ब्युँतिने अपेक्षाबीच बैंकहरूले लगानीमा प्राथमिकता दिएका हुन् ।
अन्य कर्जाको तुलनामा जोखिम कम हुने भएकाले ब्याज घटाएर यो क्षेत्रमा लगानी गर्नुपरेको बैंकरहरूले बताएका छन् । प्रभु बैंकका प्रमुख कार्यकारी अधिकृत अशोक शेरचनले घर बनाउने वा गाडी किन्नेका लागि ऋण दिँदा जोखिम कम हुने बताए । “आफू बसेको घर कर्जा तिर्न त मान्छेले अन्तिम सयमसम्म पनि प्रयास गर्छ नि !” उनले भने ।
घरजग्गा कारोबारमा भएको अधिक लगानीले वित्तीय क्षेत्रमै समस्या आएपछि राष्ट्र बैंकले ७ वर्षअघि सीमा तोकेको थियो । राष्ट्र बैंकले ०६६ सालमा रियल इस्टेट कर्जा कुल लगानीको २५ प्रतिशतमा सीमित गर्न निर्देशन दिएको हो । त्यसयता नयाँ लगानी बन्द गरेका बैंकहरू पुनः त्यसतर्फ आकर्षित भएका हुन् ।
उक्त सीमाअनुसार पनि बैंकहरू अझै यो क्षेत्रमा लगानी विस्तार गर्ने अवस्थामा छन् । चालू आवको माघसम्ममा यो क्षेत्रमा बैंकहरूको कर्जा प्रवाह १५ प्रतिशतमात्र छ ।
बैंक तथा वित्तीय संस्थाले आर्थिक वर्ष ०७२÷७३ माघसम्ममा २ खर्ब २० अर्ब ३० करोड रुपैयाँ लगानी गरेका छन्, त्यसमध्ये ६१ अर्ब ८२ करोड रियल इस्टेटमा र १ खर्ब ५८ अर्ब ५२ करोड व्यक्तिगत आवास कर्जा शीर्षकमा छ । माघसम्म बैंकहरूको कुल लगानी १४ खर्ब ५८ अर्ब छ ।
नेपाल राष्ट्र बैंकका प्रवक्ता त्रिलोचन पंगेनी बैंकहरूसँग उच्च तरलता भएकाले ब्याजदर घटाएर घर कर्जामा प्राथमिकता दिएको बताउँछन् । “बैंकहरूसँग धेरै रकम स्थिर रहेकाले त्यत्तिकै राख्नुभन्दा घाटा भए पनि कम होस् भनेर न्यून ब्याजमा कम जोखिम भएको क्षेत्रमा लगानी गरेका हुन्,” उनले भने ।
राष्ट्र बैंकले व्यक्तिगत घर बनाउन प्रवाह गरेको कर्जालाई छुट्टै शीर्षकअन्तर्गत राख्न पाउने व्यवस्था गरेकाले बैंकहरूलाई सहज छ । केन्द्रीय बैंकले १ करोडसम्मको कर्जालाई व्यक्तिगत आवास कर्जाको रूपमा परिभाषित गरेको छ, जुन लगानी रियल इस्टेटमा गणना हुँदैन ।
नियमित मासिक किस्ता तिर्न सक्ने निश्चित आम्दानी भएका आधारमा बैंकहरूले घर, जग्गा र गाडी धितो राखेर कर्जा दिँदै आएका छन् । यो कर्जा सुरक्षित गर्न बैंकहरूले धितोको बिमा गर्नुका साथै आवास कर्जासँगै ऋणीको जीवन बिमासमेत गर्ने गरेका छन् ।
  प्राथमिकतामा व्यक्तिगत घरकर्जा        ",bank
"﻿पाँचथर, २२ चैत –  ५९औं राष्ट्रिय सहकारी दिवसको अवसरमा मेची पहाडका ९ वटा सहकारी उत्कृट घोषित हुँदै पुरस्कृत भएका छन् । सहकारीका सिद्धान्तलाई परिपालना गर्दै उत्कृष्ट काम गर्ने इलामका ४, पाँचथरका ३ र ताप्लेजुङका २ सहकारी पुरस्कृत भएका हुन् ।
मेची पहाडका ३ जिल्लामा दर्ता रहेका विभिन्न १८ क्षेत्रका ९३० सहकारीमध्ये उत्कृष्ट ९ सहकारी पुरस्कृत भएका हुन् । यो क्षेत्रमा सबैभन्दा धेरै कृषिमा ३९३, ऋण तथा बचतमा १२८ सहकारी दर्ता छन् जसमध्ये इलामको जनहित कृषि सहकारी, उच्च पहाडी चिया सहकारी, धारापानी दुग्ध सहकारी र प्रगति बचत तथा ऋण सहकारी संघ पुरस्कृत भएका हुन् । त्यस्तै पाँचथरका प्राङबुङ चिया उत्पादक सहकारी, कालीका कृषि सहकारी र विश्वज्योति बचत सहकारी पुरस्कृत भए । ताप्लेजुङका सुनखरी बचत तथा ऋण सहकारी र ताप्लेजुङ बहुउद्देश्यीय सहकारी पुरस्कृत भएका हुन् ।
आर्थिक विकास र सामाजिक रूपान्तरणका लागि सहाकारी भन्ने मूल नारका साथ ५९ औं राष्ट्रिय सहकारी दिवस पाँचथरको फिदिममा पनि मनाइएको थियो । सोही अवसरमा पाँचथरका सहकारी सञ्चालक नन्दकुमार आङथुपो र इलामकी अमृता राई पुरस्कृत भए । उत्कृष्ट सहकारी व्यवस्थापकमा इलामी आस्मा श्रेष्ठ र उत्कृष्ठ डिभिजन कर्मचारी धनराज खत्री घोषित भए ।
  मेची पहाडका ९ सहकारी पुरस्कृत        ",bank
"﻿सुर्खेत, २२ चैत – काँक्रेबिहार विकास बैंक सुर्खेतको निक्षेप संकलन ६४ करोड रुपैयाँ पुगेको छ । बैंकको सातौं वार्षिक साधारणसभामा सञ्चालक समितिका अध्यक्ष छविलाल रानाले बैंकको वार्षिक प्रगति प्रतिवेदन प्रस्तुत गर्दै आर्थिक वर्ष ०७१/७२ मा कुल निक्षेप ६४ करोड ४६ लाख ९० हजार पुगेको बताए । अगिल्लो आवमा कुल निक्षेप ५० करोड ९९ लाख ३८ हजारबाट १३ करोड ४७ लाख ३२ हजार थियो ।
यस्तै बैंकको कर्जा सापट पनि बढेर ३६ करोड ३३ लाख ८७ हजार पुगेको उनले जनाए । अगिल्लो आवमा बैंकको कुल कर्जा सापट ३२ करोड ८६ लाख ५५ हजार थियो । बैंकको ब्याजबाट हुने आम्दानी भने घटेको छ । अगिल्लो आवमा २ करोड ४ लाख ६७ हजार ब्याज आम्दानी गरेको बैंकले गत आर्थिक वर्षमा जम्मा १ करोड ८९ लाख ४८ हजार रुपैयाँ आम्दानी गरेको प्रतिवेदनमा उल्लेख छ ।
  काँक्रेबिहार बैंकको निक्षेप ६४ करोड        ",bank
"﻿काठमाडौं, २२ चैत – फरवार्ड कम्युनिटी माइक्रोफाइनान्स वित्तीय संस्थाले ६ करोड रुपैयाँबराबरका ६ लाख कित्ता साधारण सेयर निष्कासन गर्ने तयारी गरेको जनाएको छ । फरवार्डले आफ्नो सेयर सर्वसाधारणमा जारी गर्न नबिल इन्भेस्टमेन्ट बैंकलाई निष्कासन तथा बिक्री प्रबन्धकमा नियुक्त गरेको छ ।
उक्त सम्झौतामा कम्पनीका तर्फवाट प्रमुख कार्यकारी अधिकृत आश नारायण चौधरी र नबिल इन्भेस्टमेन्ट बैंकका तर्फबाट प्रमुख कार्यकारी अधिकृत प्रवीणरमण पराजुलीले हस्ताक्षर गरे । कम्पनीले आफ्नो जारी पुँजीको ३० प्रतिशतबराबरको सेयर सर्वसाधारणका लागि जारी गर्न लागेको हो । फरवार्ड कम्युनिटी माइक्रोफाइनान्स राष्ट्रिय स्तरको लघुवित वित्तीय संस्था हो । हाल यस संस्थाले देशभर आफ्ना ७५ वटा इलाका/शाखा कार्यालयमार्फत सेवा प्रदान गर्दे आइरहेको छ
  फरवार्ड माइक्रोफाइनान्सले ६ लाख कित्ता सेयर निष्कासन गर्ने        ",bank
"﻿भुवन पौडेल
काठमाडौं, २३ चैत – मर्चेन्ट बैंकरले अब सर्वसाधारणको पैसा गैरकानुनी ढंगले उपयोग गरी आम्दानी गर्न नपाउने भएका छन् । नेपाल धितोपत्र बोर्डले साधारण सेयर खरिद आवेदन दिएका सर्वसाधारणको पैसा उनीहरूकै खातामा रहने व्यवस्था गर्ने भएपछि मर्चेन्ट बैंकरको आम्दानी घट्ने भएको हो ।
बोर्डले सेयर आवेदन दिन चाहेको रकम आवेदककै बैंक खातामा ‘लक’ भएर बस्ने र बाँडफाँडपछि परेको सेयरको मात्र पैसा तान्ने (आवेदकको खाताबाट मर्चेन्ट बैंकको खातामा परेको सेयरबापतको रकम झिक्ने) व्यवस्था गर्ने तयारी गरेको छ । यससँगै कानुनविपरीत पैसा परिचालन गर्ने प्रवृत्ति नियन्त्रण हुनेछ ।
साधारण सेयरको खरिद आवेदनसँगै आएको पैसा बाँडफाँड नहुँदासम्म बैंकमा ‘ब्लक’ गरेर राख्नुपर्ने कानुनी व्यवस्था छ । तर, मर्चेन्ट बैंकरले सेयर बाँँडफाँड नहुँदासम्म आवेदकको पैसा विभिन्न बैंक तथा वित्तीय संस्थामा जम्मा गरेर ब्याज खाँदै आएका थिए ।
धितोपत्र निष्कासन निर्देशिका २०६५ अनुसार साधारण सेयरको निष्कासन तथा बिक्री प्रबन्धकको काम गर्ने मर्चेन्ट बैंकरले सेयर बिक्री बन्द भएको ६ कार्यदिनभित्र सबै संकलन केन्द्रबाट पैसा जम्मा गरी नेपाल राष्ट्र बैंकमा ६ कार्यदिनका लागि राख्नुपर्छ । त्यसपछि सो रकम राष्ट्र बैंकबाट झिकेर तोकिएको निष्कासन बैंकमा राख्नुपर्छ ।
निष्कासन बैंकमा राख्दा प्राप्त हुने ब्याज आम्दानीमध्ये ८० प्रतिशत आवेदकले पाउँछन् भने २० प्रतिशत निष्कासनकर्ता कम्पनी तथा मर्चेन्ट बैंकरले बाँडेर लिन्छन् । सो २० प्रतिशत ब्याज आम्दानीको उपयोगबारे कुनै कानुनी व्यवस्था छैन । २०० गुणासम्म आवेदन पर्ने प्राथमिक बजारमा बाँडफाँडका लागि ७५ दिन लाग्दा उल्लेख्य आम्दानी हुन्छ ।
बैंकले ब्याज थोरै दिने समयमा मर्चेन्ट बैंकरले निष्कासन बैंकबाट पैसा झिकेर विकास बैंक तथा फाइनान्समा जम्मा गरी धेरै ब्याज आम्दानी गर्ने एक सेयर लगानीकर्ताले बताए । “त्यस सम्बन्धमा नियामक निकाय बेखरबर छ भने मर्चेन्ट बैंकरले नियमविपरीत सर्वसाधारणको पैसाबाट आम्दानी गर्छ,” उनले भने ।
कानुनतः निष्कासन बैंकभन्दा बाहिर पैसा जम्मा गर्न पाइँदैन । साथै सर्वसाधारणको पैसा ‘क’ वर्गको बैंकमा मात्र जम्मा गर्नुपर्ने हुन्छ । “मर्चेन्ट बैंकरहरूबीच देखिएको अस्वस्थ प्रतिस्पर्धाले आम्दानीको स्रोत के भन्ने प्रश्न उठ्छ,” नागरिक लगानीकोषका सहायक प्रबन्धक नारायण घिमिरे भन्छन्, “बजारमा प्रतिस्पर्धा गर्ने अनि सर्वसाधारणको पैसाबाट आम्दानी गर्नु राम्रो होइन ।”
बढ्दो प्रतिस्पर्धासँगै खर्च पनि नउठ्ने गरी निष्कासन तथा बिक्री प्रबन्धकको काम गर्ने प्रवृत्ति बढेको उनले जनाए । “निष्कासन बैंकमा राख्नुपर्ने पैसा धेरै ब्याज आम्दानी गर्ने आसमा छर्नु ठीक होइन,” घिमिरेले भने, “बोर्डले लगानीकर्ताको खातामै पैसा होल्ड हुने व्यवस्था गरे मर्चेन्ट बैंकरले सर्वसाधारणको पैसा प्रयोग गर्न सक्दैनन् ।”
लगानीकर्ताकै खातामा पैसा होल्ड हुने व्यवस्थाले आवेदकलाई न्याय मिल्ने सिद्धार्थ क्यापिटलका प्रमुख कार्यकारी अधिकृत धु्रव तिमिल्सिना बताउँछन् । “मर्चेन्ट बैंकरले नियमअनुसार तोकिएको दस्तुरबाटै खर्च धान्न सक्छन्,” उनले भने, “मर्चेन्ट बैंकरले सर्वसाधारणको पैसा प्रयोग गर्छन् भन्ने हल्ला पनि यो व्यवस्थाले रोक्नेछ ।” तर, यो व्यवस्था कार्यान्वयनका लागि कार्यविधि बनाएर लागू गर्नुपर्ने उनले सुझाए ।
  मर्चेन्ट बैंकरको आम्दानी सुक्दै        ",bank
"﻿बाबुराम खड्का
काठमाडौं, २३ चैत – बैंक तथा वित्तीय संस्थाले जलविद्युत्मा लगानी बढाएका छन् । छोटो अवधिका र उपभोक्ता कर्जामा केन्द्रित वित्तीय संस्थाले पोर्टफोलियो व्यवस्थापन गरी ऊर्जामा लगानी बढाएका हुन् ।
वैशाखदेखि चैतसम्म सहवित्तीयकरणअन्तर्गत विभिन्न बैंकले २१९ मेगावाटका आयोजनामा ३० अर्ब रुपैयाँ ऋण लगानी गरेका छन् । डेढ महिनामा मात्रै ४ आयोजनासँग बैंकले ऋण लगानी सम्झौता गरेका छन् । एक दर्जनभन्दा बढी जलविद्युत् आयोजना लगानी सम्झौताको तयारीमा रहेको विद्युत् विकास विभागले जनाएको छ ।
विभागका अनुसार ०७२ सालमा ३७.६ मेगावाटको काबेली ‘ए’, १२ मेगावाटको नमार्जुन मादी, १० मेगावाटको दोर्दी १, ३० मेगावाटको न्यादी, २१.६ मेगावाटको तल्लो हेवा, ४९.६ मेगावाटको सुपरदोर्दी, १६ मेगावाटको सिंगटीखोला, २५ मेगावाटको माथिल्लो दोर्दी ‘ए’, ८.५ मेगावाटको माथिल्लो हेवा, ५ मेगावाटको घट्टेखोला र ४ मेगावाटको रुप्सेखोला आयोजनामा लगानी सम्झौता भएको छ ।
११ मध्ये १० वटामा स्वदेशी वित्तीय संस्थाको र एउटा आयोजनामा विश्व बैंक र अन्तर्राष्ट्रिय वित्त निगम (आईएफसी) को लगानी हुनेछ । विश्व बैंक र आईएफसीले काबेली ‘ए’ मा ७ अर्ब ८६ करोड रुपैयाँ लगानी सम्झौता गरेका छन् ।
बैंक तथा वित्तीय संस्थाका अतिरिक्त कर्मचारी सञ्चय कोष, नागरिक लगानी कोष र जलविद्युत् लगानी तथा विकास कम्पनी लिमिटेड (एचआईडीसीएल) जस्ता संस्थागत क्षेत्रले पनि जलविद्युत्मा लगानी गर्न थालेपछि प्रवद्र्धकलाई सहज भएको छ । नेपाल राष्ट्र बैंकले कुल कर्जाको १२ प्रतिशत कृषि तथा जलस्रोतमा लगानी गर्ने बाध्यकारी व्यवस्था गरेको छ । भूकम्प र नाकाबन्दीले बैंकको लगानी क्षेत्र खुम्चिँदा विकल्पको रूपमा जलविद्युत् क्षेत्र रोजेको केही लगानीकर्ता बताउँछन् ।
नमार्जुन मादी आयोजना बनाउन प्रवद्र्धक हिमालयन हाइड्रोपावरले जनता बैंकको अगुवाइमा नेपाल बंगलादेश बैंक, सिद्धार्थ डेभलपमेन्ट, कैलाश, काष्ठमण्डप र त्रिवेणी विकास बैंकले १ अर्ब ३० करोड रुपैयाँ लगानी सम्झौता गरेका छन् । सीईडीबी हाइड्रो फन्ड लिमिटेडअन्तर्गतको दोर्दीखोला जलविद्युत् कम्पनी लिमिटेडसँग दोर्दी १ का लागि सानिमा बैंकको अगुवाइमा लक्ष्मी बैंक, कृषि विकास बैंक र नेपाल बैंकको सहवित्तीयकरणमा १ अर्ब ४० करोड रुपैयाँ ऋण लगानी सम्झौता भएको छ ।
बुटवल पावर कम्पनी लिमिटेड (बीपीसी) अन्तर्गतको न्यादी हाइड्रोपावर लिमिटेडले निर्माण गर्न लागेको न्यादी आयोजनामा एभरेस्ट बैंक, नबिल बैंक, ग्लोबल आर्ईएमई बैंक, हिमालयन बैंक, सनराइज बैंक र एचआईडीसीएलको सहवित्तीयकरणमा ४ अर्ब ४० करोड रुपैयाँ लगानी हुँदै छ । पिपुल्स हाइड्रोपावर कम्पनी लिमिटेडले बनाउन लागेको सुपरदोर्दीमा नबिल बैंकको अगुवाइमा ग्लोबल, एभरेस्ट, प्रभु र राष्ट्रिय वाणिज्य बैंकले ५ अर्ब ८० करोड रुपैयाँ लगानी गर्ने भएका छन् ।
माथिल्लो हेवाखोला आयोजनालाई पनि लगानी जुटेको छ । अपर हेवा हाइड्रोपावर कम्पनीले बनाउन लगोको यो आयोजनामा एनएमबी बैंकको अगुवाइमा नेपाल बैंक र कृषि विकास बैंकले ९८ करोड ६५ लाख रुपैयाँ ऋण लगानी सम्झौता गरेका छन् ।
माथिल्लो दोर्दी ‘ए’ मा पनि नेपाल इन्भेस्टमेन्ट बैंकको अगुवाइमा ग्लोबल, नेपाल, प्रभु र एनएमबी बैंक गरी आधा दर्जन वित्तीय संस्थाले २ अर्ब ८५ करोड रुपैयाँ ऋण लगानी सम्झौता गरेका छन् । यो आयोजना लिवर्टी हाइड्रोपावरले बनाउँदै छ । सिंगटीखोलामा सिभिल बैंकको अगुवाइमा ग्लोबल र सेन्चुरी कमर्सियल बैंकले १ अर्ब ९० करोड रुपैयाँ लगानी गरेका छन् । यस्तै तल्लोहेवा, घट्टेखोला र  रुप्सेखोलामा पनि वित्तीय संस्थाले लगानी गरिसकेको विभागले जनाएको छ ।
अन्य क्षेत्रको तुलनामा जलविद्युत् आकर्षक देखिएपछि वित्तीय संस्थाको लगानी बढ्न थालेको स्वतन्त्र ऊर्जा उत्पादक संस्था (इपान) का अध्यक्ष खड्गबहादुर विष्ट बताउँछन् । “बजारमा अधिक तरलता रहेको र छोटो अवधिको लगानीमा अस्थिरताले प्रभाव पर्ने भएकाले दीर्घकालीन बजार राम्रो देखेर बैंकहरूले ऊर्जामा लगानी गर्न थालेका हुन्,” उनले भने ।
नेपाल बैंकर्स संघका अध्यक्ष उपेन्द्र पौड्याल बैंकहरूको क्षमता बढेपछि जलविद्युत्मा लगानी बढेको बताउँछन् । “बैंकहरू जलविद्युत्मा लगानी गर्न तयार छन्,” उनले भने, “तर प्रवद्र्धक वित्तीय अनुशासनमा बस्नुपर्छ ।” बैंकिङ क्षेत्रमा तरलता रहेकाले लगानी गर्न बैंकलाई सहज भएको उनको भनाइ छ ।
वर्ष २०७२ ऊर्जामा बैंकहरूको ऋण लगानी
काबेली ‘ए’– विश्व बैंक र आईएफसीको ७.८६ अर्ब
नमार्जुन मादी– जनता बैंक, नेपाल बंगलादेश बैंक, सिद्धार्थ डेभलपमेन्ट, कैलाश, काष्ठमण्डप र त्रिवेणी विकास बैंकको १.३ अर्ब
दोर्दी १– सानिमा बैंक, लक्ष्मी बैंक, कृषि विकास बैंक र नेपाल बैंकको १.४ अर्ब
न्यादी– एभरेस्ट बैंक, नबिल बैंक, ग्लोबल आर्ईएमई, हिमालयन बैंक, सनराइज बैंक र एचआईडीसीएलको ४.४ अर्ब
सुपरदोर्दी– नबिल बैंक, ग्लोबल, एभरेस्ट, प्रभु र राष्ट्रिय वाणिज्य बैंकको ५.८ अर्ब
माथिल्लो हेवाखोला– एनएमबी बैंक, नेपाल बैंक र कृषि विकास बैंकको ९८.६५ करोड
माथिल्लो दोर्दी ‘ए’– नेपाल इन्भेस्टमेन्ट बैंक, ग्लोबल, नेपाल, प्रभु र एनएमबी बैंकको २.८५ अर्ब
सिंगटीखोला– सिभिल बैंक, ग्लोबल र सेन्चुरी कमर्सियल बैंकको १.९ अर्ब
  ११ जलविद्युत् आयोजनासँग लगानी सम्झौता        ",bank
"﻿दीननाथ बराल
पोखरा, २३ चैत – पर्यटकीय नगरी पोखरामै प्रधान कार्यालय रहेका २ वित्तीय संस्था सिटी डेभलपमेन्ट बैंक लिमिटेड र ओम फाइनान्स लिमिटेड एक आपसमा मर्ज भई सोमबारबाट संयुक्त कारोबार सुरु गरेका छन् ।  चिप्लेढुंगामा प्रधान कार्यालय रहेको सिटी डेभलपमेन्ट बैंक र न्युरोडमा प्रधान कार्यालय रहेको ओम फाइनान्स मर्ज भएर बनेको राष्ट्रियस्तरको ओम डेभलपमेन्ट बैंकको नाममा सोमबारदेखि एकीकृत कारोबार सुरु भएको हो ।
क्षेत्रीयस्तरको ‘ख’वर्गको सिटी र ‘ग’वर्गको राष्ट्रियस्तरको फाइनान्स मर्ज भएपछि बैंकको चुक्ता पुँजी १ अर्ब ५ करोड, निक्षेप १० अर्ब ८२ करोड, कर्जा ९ अर्ब २२ करोड पुगेको ओम डेभलपमेन्ट बैंकका प्रमुख कार्यकारी अधिकृत विश्वमोहन अधिकारीले जनकारी दिए । उनकाअनुसार उक्त बैंकमा हाल १ लाख ग्राहक तथा १६ हजार २७५ जना सेयरधनी संख्या पुगेको छ ।
मर्जका लागि गत असार २९ गते सैद्धान्तिक सहमतिपत्रमा हस्ताक्षर भएको थियो । नेपाल राष्ट्र बैंकले यही चैत ३ गते ओम फाइनान्स लिमिटेलाई गाभिन र सिटी डेभलपमेन्ट बैंक लिमिटेडलाई गाभ्न अन्तिम स्वीकृति दिएको थियो । गाभिएपछि बनेको बैंकको सञ्चालक समिति अध्यक्षमा सुशीलकुमार गोशली चयन भएका छन् । बैक सञ्चालक समितिमा सिटीका ५ र ओमका ४ गरी ९ जनाले प्रतिनिधित्व गर्दैछन । यसैगरी प्रमुखकार्यकारी अधिकृतमा सिटीका
विश्वमोहन अधिकारी र नायव प्रमुख कार्यकारी अधिकृतमा ओमका बुद्धिकुमार मल्ल रहने भएका छन् । मर्जरपछि ओमका शाखा संख्या २५ पुगेका छन् । कर्मचारी संख्या सिटीका १२९ र ओमका ९० गरी २१९ पुग्नेछ । एटीएम संख्या ३ छ ।
राष्ट्रिय स्तरको विकास बैंकका रूपमा कारोबार सुरु सगै बैंकले देशका अन्य भागहरूमा समेत शाखा सेवाविस्तार गर्ने लक्ष्य रहेको अध्यक्ष गोसेलीले बताए ।
बैंकका अध्यक्ष सुशीलकुमार गोसेली एवं मर्जर समितिका संयोजक राजेन्द्र वाटाजुले संयुक्त रूपमा कारोबारको उद्घाटन गरे । उक्त अवसरमा पोखरा उपमहानगरपालिका कार्यालयले अघि सारेको प्लास्टिक झोला तथा गिलास निषेधित क्षेत्र घोषणा कार्यक्रममा बैंकिङ पार्नरको रूपमा काम गर्ने तथा भूकम्प प्रभावितको राहत स्वरूप सहुलियतदर २ प्रतिशतमा आवास कर्जा आह्वानको समेत गरिएको छ ।
पोखरा उपमहानगरपालिका कार्यालयका कार्यकारी अधिकृत झलकराम अधिकारीले नगरपालिकाले पोखरालाई प्लास्टिक मुक्त सहर बनाउने अभियानमा ओम डेभलपमेन्ट बैंकले सहयोग सराहनीय भएको बताए ।  नेपाल राष्ट्र बैंकका कायममुकायम निर्देशक अम्मर श्रेष्ठले मर्जपछि पनि विवाद रहित पारदर्शी ढंगले काम गर्न आग्रह गरे ।
  ओम डेभलपमेन्टको कारोबार सुरु        ",bank
"﻿बारा, २४ चैत – बाराको गढीमाई नगरपालिका–१४ स्थित साना किसान कृषि सहकारी संस्था डुम्मरवानाले कोल्डस्टोर सञ्चालनमा ल्याएको छ ।
विगत लामोसमयदेखि यस क्षेत्रका कृषकले आलु तथा बीउबिजन भन्डारण गर्न छिमेकी जिल्ला वीरगन्ज र हेटौंडा लैजानुपर्ने बाध्यता अन्त्य गर्न सहकारीले कोल्डस्टोर सञ्चालनमा ल्याएको हो ।
५० टन क्षमताको कोल्डस्टोर जिल्ला कृषि विकास कार्यालय बारा, कृषि व्यवसाय प्रवद्र्धन तथा बजार विकास निर्देशनालयको १५ लाख, साना किसान कृषि सहकारीको ३७ लाखगरी जम्मा ५२ लाख रुपैयाँको लगानीमा निर्माण भएको हो ।
कोल्डस्टोर सञ्चालनमा आएपछि डुम्मरवाना आसपासका ५०० कृषकले सुविधा लिने  संस्थाका मुख्य प्रबन्धक नारायण क्षेत्रीले बताए । विगतका वर्षमा यस क्षेत्रका कृषकले वार्षिक करिब २०० टनको आलुको बीउ भण्डारण गर्न बाहिरको कोल्डस्टोरमा लैजाने गरेका थिए । आफ्ना ८ हजार २५० सदस्य र स्थानीयलाई सेवा दिन संस्थालाई १ हजार टन क्षमताको कोल्डस्टोरको आवश्यक भए पनि स्रोत अभावले बनाउन नसकेको क्षेत्रीले बताए ।
यसैबीच संस्थाले २०औं वार्षिकोत्सवको अवसरमा माध्यमिक तथा उच्च माध्यमिक र क्याम्पसका ६० जना विद्यार्थीलाई वित्तीय साक्षरता तालिम दिएको छ । संस्थाले सोही अवसर पारेर साताव्यापी कार्यक्रमअन्तर्गत ७० वर्ष काटेका ९ जना ज्येष्ठ सदस्यलाई सम्मान, ७१ दलित विद्यार्थीलाई कपि तथा कलम वितरण, १२औं सागमा तेक्वान्दोमा रजतपदक विजेता यानकुमारी चौलागाईंलाई नगद ५ हजारसहित दोशल्ला र प्रमाणपत्रले सम्मानित गरेको छ । यस्तै वृद्ध सम्मान वृद्धाश्रम पथलैयाका वृद्धहरूको सम्मान तथा फलफूल वितरणलगायतका कार्यक्रम पनि गरेको थियो । सोही अवसरमा सहकारीले एकीकृत कृषि सेवा केन्द्रको कार्यालय भवनको शिलान्यास भएकोे छ ।
  सहकारीद्वारा कोल्डस्टोर सञ्चालन        ",bank
"﻿रमेश रावल
कालिकोट, २४ चैत – जुम्लाका महिलाहरूले घरमा चुरोट र तमाखु खाने पैसा बचाएर सहकारीमा बचत गर्ने गरेका छन् । नियमित बचत गर्ने, आफूलाई आवश्यक परेका बेला समयमै ऋण लिएर आयआर्जनका क्रियाकलाप गर्नमा सजिलो हुने भएकाले महिलाहरू सहकारीतर्फ आकर्षित भएका हुन् । पहिला ‘सहकारी भनेको के हो ?’ भनेर थाहासमेत नपाएका जुम्लाका ग्रामीण भेगका महिलाहरू अहिले सहकारीमा लागेपछि रोजी रोटीको समस्या टार्न सजिलो भएको बताउने गरेका छन् ।
महिलाहरूसँग लालपुर्जा, जग्गा नभएको र सम्पत्ति भनेकै यस्तै बचत भएको पटमारास्थित दुर्गादेवी बहुउद्देश्यीय सहकारीका सदस्य सुवा खड्काले बताइन् । “हाम्रो सम्पत्ति भनेको यही बचत त हो,” उनले भनिन्, “हाम्रा नाममा लालपुर्जा अन्य जग्गा केही पनि छैन ।”
महिलाहरू सहकारीमा आबद्ध भएर सहकारी र बचतबारे राम्रोसँग जानकारी पाएपछि तमाखु र चुरोट पिउने रुपैयाँ बचाएर बचत गर्न लागेको उनले बताइन् ।
सहकारीमार्फत बचत वृद्धि गरी आय–आर्जनका क्रियाकलापमा अग्रसर भएमा कसैको भर पर्नु नपर्ने पटमाराका जौकला खड्काले बताइन् । “ग्रामीण महिलाहरूले चुरोट तमाखु खाने पैसा बचत गरे धेरै राम्रो आम्दानी लिन सक्छन्,” उनले भनिन्, “अहिले गाउँका महिलाहरूले तमाखु र चुरोट खाने पैसा सहकारीमा बचत गर्ने गरेका छौं ।”
पटमारामा ५ वर्षअघि खुलेको दुर्गादेवी बहुउद्देश्यीय सहकारीले हाल ६० लाख रुपैयाँ बराबरको कारोबार गर्दै आएको खड्काले बताइन् । जुम्लामा अहिले विषयगत तथा बहुउद्देश्यीय गरी झन्डै २१५ वटा सहकारी संस्था छन् । अधिकांश सहकारीमा पुरुषभन्दा महिला सदस्य बढी छन् ।
  चुरोट खाने पैसा सहकारी बचत        ",bank
"﻿काठमाडौं, २४ चैत – अन्तराष्ट्रिय मुद्राकोष (आईएमएफ)ले भूकम्प र नाकाबन्दीका कारण बढेको मुद्रास्फीति र उच्च तरलताको अवस्थाबारे चासो राखेको छ । आईएमएफका अधिकारी गेरार्ड जे अल्मेकाइन्डर्सको नेतृत्वमा आएको प्रतिनिधिमण्डलले सोमबार गभर्नर डा. चिरन्जीवी नेपालसँग भेटघाट गरी मुद्रास्फीति तथा उच्च तरलताका साथै असहज अवस्थामा बैंकिङ क्षेत्रको नाफामा पर्ने असर र निष्क्रिय कर्जाका बारेमा जिज्ञासा राखे ।
गभर्नर डा. नेपालले देशको आर्थिक स्थितिकाबारे जानकारी गराउँदै अर्थतन्त्र सामान्य अवस्थामा फर्किसकेकाले यस आर्थिक वर्षको अन्त्यसम्म मुद्रास्फीति एकल अंकमा झर्ने र अन्य सूचकमा सुधार आउने बताएका थिए । रेमिट्यान्सको वृद्धि तथा कर्जा प्रवाहमा आएको सुस्तताले बैंकिङ प्रणालीमा उच्च तरलता रहेको बताउँदै उनले आर्थिक कारोबार बढ्न थालेकाले कर्जा प्रवाह बढ्ने एवं सरकारको पुँजीगत खर्च बढी तरलतामा सुधार आउने उल्लेख गरे । उच्च तरलताको अवस्था कायम रहेमा उपयुक्त मौद्रिक उपकरण प्रयोग गरी तरलता प्रशोचन गरिने उनको भनाइ थियो ।
उच्च तरलताको बारेमा अध्ययन गरी आवश्यक सुझाव दिन हाल आईएमएफको लिक्विडिटी टेक्निकल असस्टेन्स मिसनसमेत नेपाल भ्रमणमा आएको छ । सरकार र केन्द्रीय बैंकले बैंक तथा वित्तीय संस्थालाई असहज अवस्थामा केही सहुलियतहरू प्रदान गरे पनि अर्थतन्त्र सामान्य अवस्थामा फर्केकाले सहुलियतहरूलाई निरन्तरता नदिइने गभर्नर नेपालले बताए । “विगत जस्तो असहज परिस्थिति नरहेकाले बैंकिङ प्रणालीको स्वास्थ्यमा नकारात्मक असर पर्दैन,” उनले भने ।
भेटवार्तामा डेपुटी गभर्नरद्वय चिन्तामणी शिवाकोटी र शिवराज श्रेष्ठलगायत कार्यकारी निर्देशकहरूको समेत उपस्थिति थियो । भूकम्प र नाकाबन्दी कारण चालू आर्थिक वर्षका पुसमा मुद्रास्फीतिदर १२.१ प्रतिशत पुगेको थियो । नाकाबन्दी हटेका कारण माघमा यो दर ११.३ प्रतिशत पुगेको छ ।
  मुद्रास्फीति र तरलताबारे आईएमएफको चासो        ",bank
"सेञ्चुरीमा गत असोज १ गतेदेखि प्रमूख कार्यकारी अधिकृतको पद खाली रहँदै आएको छ । हाल जीवन भट्टराइले नायब प्रमूख कार्यकारी अधिकृतको रुपमा बैंकको जिम्मेवारी सम्हाल्दै आएका छन् । शाहले पुस १ गतेबाट सेञ्चुरीमा कार्यभार सम्हाल्ने भएका हुन् ।
",bank
"﻿पदम सिंह
बाजुरा, २ चैत – द्वन्द्वकालमा विस्थापित भएकोे कोल्टीमा राष्ट्रिय वाणिज्य बैंकको शाखा पुनःस्थापना नहुँदा त्यस क्षेत्रका ११ गाविस र हुम्ला, जुम्ला कालिकोट, मुगुका स्थानीयलाई समस्या भएको छ ।
जिल्लाको ठूलो दोस्रो व्यापारिक केन्द्र तथा एयरपोर्ट भएको सो क्षेत्रमा ०५८ सालमा द्वन्द्वको समयमा विस्तापित भएर जिल्ला शाखा बाजुरामा गाभिएको थियो । त्यस क्षेत्रका बासिन्दाले पटक–पटक पुनःस्थापनाको माग राखे पनि कुनै सुनुवाइ नभएको साप्पाटाका दिलबहादुर धामीले बताए ।
सदरमुकामबाट ४३ किलोमिटरको दूरीमा रहेका ११ गाविसको सामाजिक सुरक्षा भत्ता लगेर गएका गाविस सचिवहरू २ पटक लुटिएका थिए । व्यापरी सर्वसाधारण पनि बीच बाटोमा पर्ने पोरखे जंगलमा बर्सेनि लुटिने गरेका छन् ।
बिच्छायाबाट सदरमुकाम पुग्न ३ दिन लाग्छ । कुनै समितिको खाता खोल्न ३ जना आवश्यक पर्छ । खाता खोल्नके लागि ३ जनाको ३ दिनको खर्च बेहोर्नु पर्ने वाध्यताले योजनाको खाता खोल्नै खर्च हुने देखिएको छ ।  कोल्टीमा शाखा नभएकाले शिक्षकहरूले तलब खान सदरमुकाम आउँछन् । यसका लागि करिब १ साता लाग्छ । जसका कारण विद्यार्थीहरूको पढाइमा बाधा पुग्ने गरेको छ । कोल्टी शाखा सञ्चालन भए सजिलो र सुविधा हुने विच्छाया माविका शिक्षक धनराज थापाले बताए ।
बाजुराका मात्र नभएर छिमेकी जिल्लाका जनताका लागि पनि कोल्टी साखा पुनर्स्थापना जरुरी देखिएको छ । खासगरी व्यापारीका लागि अझै बढी आवश्यक देखिएको छ । सामान खरिद बिक्रीसँग सम्बन्धित कारोबार बैंकबाट गर्न नपाउँदा उनीहरुलाइ समस्या पर्ने गरेको छ । कारोबारका लागि आफै जान हवाईजहाजको महँगो भाडा या पैसा बोकेर एक्लै जंगलको बाटो जाने खतरा मोल्न व्यापारी वाध्य छन् ।
बैंक पुनःस्थापनाका लागि पहल भइरहेको जिल्ला शाखा बाजुराका प्रबन्धक बलबहादुर थापाले बताए । उनले साखाका लगि घर छनोट गरिसकेको र इन्टरनेट जडानको काम भइसकेको बताए । कर्मचारीको व्यवस्थाका लागि केन्द्रमा पहल भइरहको उनको भनाइ छ ।
  द्वन्द्वकालमा विस्थापित बैंक पुनःस्थापना भएन        ",bank
"﻿काठमाडौं, २५ चैत – नेपाल राष्ट्र बैंकका कार्यकारी निर्देशक डा. विनोद आत्रेयले बैंक तथा वित्तीय संस्थाहरूको आन्तरिक नियन्त्रण प्रणाली कमजोर हुनुमा प्रमुख कार्यकारी अधिकृत (सीईओ)हरू नै मुख्य दोषी रहेको बताएका छन् । “तपार्इंहरू बदमासीहरूको फेरिहस्त लेख्न नडराउनुस्, सीईयोलाई पनि बाँकी नराख्नुस् । यदि यसमा तपाईंहरू चुक्नुभयो भने तपाईंहरूमाथि समेत औला सोझिन सक्छ,” श्रवणकुमार सपोर्टले काठमाडौंमा आयोजना गरेकोे आन्तरिक नियन्त्रण प्रणालीसम्बन्धी तालिममा आत्रेयले यस्तो बताएका हुन् ।
आन्तरिक लेखापरीक्षकले इमानदारीपूर्वक कमजोरीबारे प्रतिवेदन पेस गर्ने हो भने बैंकिङ क्षेत्रमा बढ्दो सुशासनजन्य समस्या हल हुने विश्वास उनले व्यक्त गरे । नेपालको बैंकिङ प्रणालीमा आन्तरिक नियन्त्रण कमजोर हुँदै गएको अवस्थामा व्यवस्थापन तहमा रहेका जनशक्तिलाई लक्षित गरी कार्यक्रम आयोजना गरिएको श्रवणकुमार सर्पोटले जनाएको छ ।
३ दिने सो कार्यक्रममा आन्तरिक लेखा परीक्षणका विधि, फर्जी हस्ताक्षर परीक्षण विधि, स्रोत साधनको दुरुपयोग नियन्त्रण विधि, फर्जी घटनाको केस लेखन तथा व्यावहारिक रूपले करका समस्याहरूलाई हल गर्ने विधिलगायतका विषयमा प्रशिक्षण दिइएकोे थियो । पूर्वबैंकर तथा ‘मोटिभेसनल ट्रेनर’ राजु नेपाल, विश्वराज पौडेल, अशोक सिवाकोटी, कुमार खत्री, आर्थिक पत्रकार गजेन्द्र बुढाथोकी, अधिवक्ता भरत पोखरेल तथा सुरेश रेग्मीलगायतका स्रोत व्यक्तिले आन्तरिक नियन्त्रण, कर प्रणाली, केसस्टडी लेखनलगायतका विषयमा प्रशिक्षण प्रदान गरेका थिए ।
गुरुकुलका कलाकार अरुणा कार्की र मणि पोखरेलले बैंकिङ प्रणालीमा रहेका विकृतिबारे संक्षिप्त नाटक प्रस्तुत गरेका थिए । मोज मस्तीमा सहयोग नगर्ने असल शाखा प्रबन्धकलाई सीईयोले आन्तरिक लेखा परीक्षकमार्फत दिने मानसिक यातनाका जीवन्त दृश्य कलाकारहरूले प्रस्तुत गरेका थिए ।
कार्यक्रममा १३ बैंक तथा वित्तीय संस्थाका १९ आन्तरिक लेखा परीक्षकको सहभागिता थियो । सहभागीमध्ये उत्कृष्ट प्रस्तुतिकरण गर्ने एनएमबी बैंकका कपिलमणि पाठक, समिट माइक्रोफाइनान्सका भोजराज फुयाल र विश्वासिलो सहकारीका कृष्णप्रसाद शर्मालाई डा.आत्रेयले पुरस्कार प्रदान गरेका थिए ।  आगामी वैशाखको पहिलो साता जनशक्ति व्यवस्थापन र खराब कर्जा व्यवस्थापनसम्बन्धी २ कार्यक्रम गर्ने योजना रहेको कार्यक्रम संयोजक दिवस पोखरेलले जानकारी दिए ।
  आन्तरिक नियन्त्रण प्रणाली बलियो बनाउन जोड        ",bank
"﻿२६ चैत, काठमाडौं । आइएमई लिमिटेडले क्योदाई रेमिटेन्स जापानसँगको सहकार्यमा ल्याएको ‘घर जने हर्ष’ योजनाअन्तर्गत पहिलो साताको विजेता घोषणा गरेको छ ।
पहिलो साताको विजेतामा क्योटो जापानमा रहेका विजय श्रेष्ठ छनौट भएका छन् । योजनाअनुरुप बिजेता श्रेष्ठले जापान-नेपालका लागि एउटा राउन्ड टि्रप टिकेट प्राप्त गरेका छन् ।
आइएमईले क्योदाई रेमिटेन्ससँगको सहकार्यमा नेपाली नव वर्षको अवसर पारेर आफ्ना सेवाग्राहीहरुका लागि अपि्रल १ देखी लागु हुनेगरी ३ महिने योजना ल्याएको हो ।
यस योजना अन्तर्गत जापानबाट नेपालमा आइएमई गर्ने सबै सेवाग्राहीले साप्ताहिक लक्की ‘ड’्रमा सहभागी भई हरेक हप्ता जापान-नेपालका लागि रोउन्ड टि्रप टिकेट जित्न सक्छन् ।
",bank
"﻿२९ चैत, काठमाडौं । राष्ट्रिय वाणिज्य बैंकका नवनियुक्त प्रमुख कार्यकारी अधिकृत किरण श्रेष्ठले पदभार ग्रहण गरेका छन् । सीइओका लागि मुख्य दाबेदार रहेका कृष्ण आचार्यको नियुक्त नभएपछि आइतबारदेखि श्रेष्ठको वाणिज्य बैंकको सीइओमा नियुक्ति भएका थिए ।
श्रेष्ठले सोमबार एक समारोहका बीचका पदभार ग्रहण गरेका हुन् । सो उनले देशको ठूलो र पूर्णसरकारी राष्ट्रिय वाणिज्य बैकको प्रमुख कार्यकारी पदको जिम्मेवारीलाइ राष्ट्र र जनताको सेवा गर्ने अवसरको रुपमा सदुपयोग गर्ने प्रतिवद्धता व्यक्त गरे ।
आफूले पेश गरेको व्यावसायिक योजना वमोजिम अघि बढ्ने र यस पुनित कार्यमा सम्वध्द सबै पक्षबाट सहयोग प्राप्त हुने विश्वास प्रकट गरे । बैंकका नायव महाप्रवन्धक विष्णुप्रसाद वैद्यले बैकको समग्र अवस्थाबारे संक्षिप्त जानकारी सहित बैक परिवारको तर्फबाट स्वागत गरेका थिए ।
पुर्वी पहाडी जिल्ला संखुवासभाको चैनपुरमा वि.सं. २०१३ जन्मिएका श्रेष्ठले त्रिभुवन विश्व विद्यालयबाट जन प्रशासनमा स्नातकोत्तसम्मको अध्ययन पुरा गरेका छन् । उनले यसअघि २०६९ देखि २०७१ सम्म सरकारी स्वामित्वकै नेपाल बैंकमा महाप्रवन्धक भएर काम गरिसकेका छन् ।
यसअघिका सीइओ कृष्ण प्रसाद शर्माको पुस २१ गते ४ वर्षको कार्यकाल भएको थियो । सरकारले पुस २० गते नै अर्थ मन्त्रालयका अर्थ सह-सचिव कृष्णप्रसाद देवकोटाको अध्यक्षतामा बैंककै संचालक समितिका सदस्यद्वय निर्मलहरि अधिकारी र वटुकनाथ ढकाल तथा विज्ञहरु महाप्रसाद अधिकारी र विमल वाग्ले संलग्न रहेको सीइओ छनोट समिति गठन गरिएको थियो ।
छनोट समितिले खुलाएको आवेदनमा डा. धमानसिंह खड्का, रामदेव यादव, अनिलकुमार उपाध्याय, भेषराज पन्थी, शालिग्राम वाग्ले, सुरेन्द्रकुमार वजिमयो, कृष्णप्रसाद शर्मा, कविराज अधिकारी, भुपेन्द्र पाण्डे, किरणकुमार श्रेष्ठ, सुन्दरराम बोहरा, कृष्णकुमार भट्टराई, अशोककुमार खड्का, गोपीकृष्ण न्यौपाने, कृष्णप्रसाद आचार्य, सुमन न्यौपानेले दिएका थिए ।",bank
"﻿मनोरञ्जन शर्मा
भैरहवा, ३० चैत – बिना इजाजत नै विदेशी मुद्राको कारोबार गर्ने दलालका कारण इजाजत लिने व्यवसायीहरू धरासायी हुने अवस्था आएको लुम्बिनी क्षेत्रका मनी चेन्जर व्यवसायीले बताएका छन् । भैरहवामा सम्पन्न लुम्बिनी मनी चेन्जर व्यवसायीसंघको तेस्रो साधारणसभामा आबद्ध व्यवसायीले यस्तो बताएका हुन् ।
भारतीय रुपैयाँको अवैध कारोबारी बढ्दै जाँदा आफूहरूको व्यवसाय संकटमा परेको लुम्बिनी मनी चेन्जर व्यवसायी संघका काबा अध्यक्ष गोपाल भण्डारीले बताए । नेपाल राष्ट्र बैंक र प्रशासनले अवैध बिचौलीयाले गर्ने भारतीय रुपैयाँको कालोबजारीको अनुगमन नियन्त्रण नगरिँदा भारुको सटही मूल्यसमेत आकासिएको भण्डारीको दाबी छ । मनी चेन्जर व्यवसायीले विदेशी मुद्रा सटहीका लागि राष्ट्र बैंकबाट इजाजत लिनुपर्छ ।
साधारणसभामा भण्डारीले व्यवसाय सञ्चालनमा सहजताका लागि भन्दै नेपाल राष्ट्र बैंकबाट नियमित रूपमा भारतीय रुपैयाँ उपलब्ध गराउनुपर्ने, इजाजतपत्रको नवीकरण अवधि ५ वर्षको हनुपर्ने, विदेशी मुद्रा राष्ट्र बैंकमा दाखिला गर्न पाउने व्यवस्था गर्न माग गरे ।
व्यापारीले बैंकको एलसीमार्फत व्यापारिक कारोवारको भुक्तानी गर्ने, तीर्थयात्रा, शिक्षा, स्वास्थोपचारमा जानेले एटीएम, ड्राफ्ट, टीटीको प्रयोग गरे समस्या नहुने राष्ट्र बैंक भैरहवा शाखाका निर्देशक शिवहरि अर्यालले बताए । शिक्षा, उपचार र तीर्थस्थल जानेहरूका लागि प्रक्रिया पु¥याएर आएकालाई बढीमा २५ हजारसम्म राष्ट्र बैंकले सटही दिँदै आएको छ । लुम्बिनी अञ्चलमा दर्ता भएर सञ्चालन भएका ५२ वटा मनी चेञ्जरहरू छन् । सटहीको कमिसन शुल्क बढाउनु पर्ने व्यवसायी घनश्याम अधिकारीले बताए ।
  ‘अवैध कारोबारले मनी चेन्जर मर्कामा’        ",bank
"﻿भुवन पौडेल
काठमाडौं, १ बैशाख – भूकम्प तथा नाकाबन्दीले शिथिल बनेको अर्थतन्त्रमा सेयर बजारले भने उत्साह जगायो । लगानी तथा अवसरका आधारमा निराश बनाएको गत वर्ष सेयर लगानीकर्ताका लागि भने आत्मविश्वास बढाउने माध्यम बन्यो ।
भूकम्पका कारण ७ खर्ब र नाकाबन्दीले १ खर्बभन्दा धेरै नोक्सान गरेको करिब २१ खर्बको हाम्रो अर्थतन्त्रमा सेयर बजार सूचक भने हलसम्मकै उच्च अंकमा छ । ०६८ असार अन्तिममा २९१ अंकमा रहेको सेयर बजार सूचकले ०७२ मा उल्लेख्य सुधार गरेको हो । विगतमा ६ खर्बको बजार पुँजीकरणलाई निक्कै पछि पार्दै करिब १५ खर्बसम्म पुगेको छ ।
गत वर्षमा यसअघिको उच्च विन्दु ११७५ लाई पार गर्दै नेपाल स्टक एक्सचेन्ज (नेप्से) परिसूचक हालसम्मकै उच्च अंक १३८८.६३ मा पुगेको छ । देशकै आर्थिक दुरवस्थामा पनि सेयर बजार भने एकोहोरो उकालो लागिरह्यो । गत वर्षको पहिलो दिन वैशाख २ गते ९४४.१३ अंकमा रहेको नेप्से परिसूचक ४४५ अंकले बढेर अन्तिम दिन चैत ३० गते १३८८.६३ मा पुगेको छ ।
गत वर्ष वित्तीय क्षेत्रको अधिक तरलताले ब्याजदर घटेपछि त्यसले पनि सेयर बजारमा सकारात्मक प्रभाव पर्यो । वित्तीय प्रणालीमा रहेको अधिक लगानीयोग्य पुँजी लगानी हुन सकेन । त्यसकारण निक्षेप जम्मा गर्ने व्यक्तिले पनि धेरै प्रतिफलका लागि सेयर बजारमा लगानी गरे ।
साथै, बैंक वित्तीय संस्थाले लगानीको अवसर नपाएको अवस्थामा सेयर बजारमा लगानी हुने भए पनि सहज कर्जा दिन थालेपछि नेप्से परिसूचक ह्वात्तै बढ्यो । नेपाल राष्ट्र बैंकले विभिन्न प्रक्रियाद्वारा १७५ अर्ब तरलता खिचेको छ । केन्द्रीय बैंकले लिएको ४ गुणासम्मको पुँजी वृद्धिको नीतिले सेयर बजार झनै उकालो लाग्न सहयोग गर्यो ।
गत वर्ष सेयर बजारमा सूचीकृत कम्पनीको कार्यसम्पादन पनि सकारात्मक नै रह्यो । त्यसले पनि लगानीकर्ताको मनोबल उच्च बनाएको जानकारहरू बताउँछन् । सूचीकृत कम्पनीहरूले सेयरधनीलाई दिने प्रतिफल पनि विगत वर्षको तुलनामा कमी नआउने भएपछि करिब स्थिर रहेको अर्थतन्त्रले सेयर बजारमा लगानी बढाउन प्रोत्साहन ग¥यो ।
०७२ सालले सेयर बजारका लागि नयाँ उचाइको मात्र नभई कागजविहीन कारोबार सुरु गरेर पनि इतिहास बनाएको छ । नेप्सेले पनि आफ्नो कारोबार प्रणाली स्तरोन्नति गरी सेयर कारोबारमा सहजता प्रदान गरेको छ ।
माघ १ देखि सुरु भएको केन्द्रीय निक्षेप सेवा (सीडीएस)को पूर्ण सञ्चालनले पनि लगानीकर्तामा बजारप्रतिको विश्वास बलियो बनायो । सेयर बजारको नियामक निकाय नेपाल धितोपत्र बोर्डमा कार्यकारी अध्यक्ष नियुक्त भएका डा. रेवतबहादुर कार्कीले बजारलाई आधुनिकतातर्फ उन्मुख गर्ने प्रयास गरे ।
समग्रमा बजारको प्रगतिले ०७२ मा सेयर बजारका लगानीकर्ता निरास हुनुपरेन । “भूकम्पपछि बजार खस्किन्छ कि भन्ने ठूलो डर थियो,” बोर्डका प्रवक्ता नीरज गिरीले भने, “तर सेयर लगानीकर्तालाई राम्रो पो भयो ।” सेयर बजारका सबै स्टेक होल्डर छलफल गरेर अन्तरराष्ट्रियस्तरको बनाउनमा गत वर्ष महत्वपुर्ण रहेको उनले बताए । “बजार लगानीकर्ताको सेन्टिमेन्टमा भर पर्छ, अगामी दिनमा पनि बजार राम्रो हुने गरी लगानीकर्ताको मनोबल मजबुत भएको छ ।”
सिद्धार्थ म्युचुअल फन्डका प्रमुख कार्यकारी अधिकृत ध्रुव तिमिल्सिना बजार सुधारमा सामूहिक लगानी कोषले सहयोग गरेको बताउँछन् । “संयमित भएर दीर्घकालीन सोचसहित सेयर बजारमा लगानी गरी नाफा गर्न सफल सामूहिक लगानी कोषहरू पनि इकाइधनीलाई राम्रो प्रतिफल दिन सक्ने अवस्थामा छन्,” उनले भने ।
  सेयर बजारका लागी फलिफाप        ",bank
"﻿यादव हुमागार्इं
काठमाडौं, १ बैशाख – वैशाख १२ गतेको शक्तिशाली भूकम्प र त्यसपछिको तराई आन्दोलन र भारतीय नाकाबन्दीका कारण नेपाली बैंकिङ क्षेत्रका लागि वर्ष ०७३ चुनौतिपूर्ण रह्यो । भूकम्पका कारण भएको भौतिक क्षतिबाहेक अर्थतन्त्रमा परेका प्रभावका असर स्वरूप बैंकिङ क्षेत्रले यो वर्ष विविध समस्या भोग्यो । वर्षको सुरुदेखि नै निक्षेपको वृद्धिदर उच्च र कर्जा लगानी न्यून हुँदा बैंकहरूमा पैसा थुप्रियो । त्यसैले वर्षभर नै बैंकिङ क्षेत्रले अधिक तरलता को समस्या भोग्नुपर्यो ।
भूकम्पपछि बैंकहरूमा एकाएक निक्षेप बढ्यो तर कर्जा लगानी भने बढ्न सकेन । अझ आन्दोलन र नाकाबन्दीले इन्धनलगायत औद्योगिक कच्चा पदार्थ अभाव हुँदा बैंकिङ क्षेत्रको कर्जा लगानी बढ्न सकेन । सरकारले भूकम्पपछिको पुनर्निर्माण कामसमेत सुरु नगर्दा सरकारी खातामा समेत रकम थुप्रियो ।
तरलता अधिक भएपछि राष्ट्र बैंकले विभिन्न मौद्रिक उपकरणमार्फत व्यवस्थापनको प्रयास गर्दै आए पनि हम्मेहम्मे परिरहेको छ । बैंकिङ प्रणालीमा अहिले डेढ खर्ब रुपैयाँ तरलता छ । अधिक तरलता भएपछि राष्ट्र बैंकले गत वर्षभर खिचेको रकमबराबर तरलता चालू आर्थिक वर्षको ७ महिनामै बजारबाट खिचिसकेको छ । चालू आवको माघसम्ममा राष्ट्र बैंकले बजारबाट ४ खर्ब ४ अर्ब रुपैयाँ खिचेको छ । जबकी अघिल्लो आर्थिक वर्षभरमा ४ खर्ब ७६ अर्ब तरलता बजारबाट खिचेको थियो । तरलता व्यवस्थापनका लागि चालू आवको माघसम्ममै ६१ करोड ९३ लाख रुपैयाँ खर्च भइसकेको छ । अघिल्लो आवभरमा भने १९ करोड ६ लाख खर्च भएको थियो ।
तरलता व्यवस्थापन गर्न नसकेपछि राष्ट्र बैंकले दीर्घकालीन व्यवस्थापनको उपाय खोज्नका लागि अन्तर्राष्ट्रिय मुद्राकोष (आईएमएफ) को सहयोग मागेको छ ।
तरलता बढी हुँदा बैंकहरूले आफ्नो आधारदरभन्दा पनि कम ब्याजदरमा लगानी गर्न थालेको छन् । तर, ब्याजदर घट्दैमा खुसी हुने अवस्था नरहेको नेपाल बैंकर्स संघका अध्यक्ष उपेन्द्र पौड्याल बताउँछन् । “अहिलेको अधिक तरलताले कर्जाका ब्याज घटेकाले यो लगानी सट्टेवाज क्षेत्रमा जानसक्ने खतरा छ,” उनले भने ।
भूकम्प र नाकाबन्दीका कारण समग्र बैंकिङ क्षेत्रको नाफा घट्ने र खराब कर्जा बढ्ने आंकलन गरिए पनि राष्ट्र बैंकको सहुलियतका कारण ऋणी र बैंक दुवैलाई राहत भयो । चालू आर्थिक वर्षको पुुससम्म बैंकहरूको वित्तीय अवस्था सहज देखियो । केन्द्रीय बैंकले भूकम्पपीडित ग्राहकलाई कर्जा र ब्याजको किस्ता तिर्ने समय चैतसम्म सार्यो भने यस्तो कर्जालाई असल कर्जाका रूपमा प्रोभिजन गरे पुग्ने व्यवस्थाका कारण बैंकिङ प्रणालीमा केही सहज अवस्था सिर्जना भयो ।
ठूला र बलिया बैंक
यो वर्षको मौद्रिक नीतिमा नेपाल राष्ट्र बैंकले बैंक तथा वित्तीय संस्थाको पुँजी वृद्धिको घोषणा गरेसँगै बैंकिङ क्षेत्रमा थोरै तर ठूला र बलिया बैंकको अवधारणा सुरु भएको छ । राष्ट्र बैंकले ०७४ असारसम्ममा वाणिज्य बैंकको चुक्ता पुँजी ८ अर्ब, राष्ट्रियस्तरका विकास बैंकको २ अर्ब ५० करोड, ४–१० जिल्ला कार्यक्षेत्र भएका विकास बैंकले १ अर्ब २० करोड र १ देखि ३ जिल्ला कार्यक्षेत्र भएका विकास बैंकको ५० करोड चुक्ता पुँजी पुर्याउनुपर्ने व्यवस्था गर्यो । त्यस्तै, राष्ट्रियस्तर र १० जिल्ला कार्यक्षेत्र भएका वित्त कम्पनीले ८० करोड र १– ३ जिल्ला कार्यक्षेत्र भएकाले ४० करोड पुर्याउनुपर्ने व्यवस्था छ ।
यही व्यवस्थाका कारण अहिले बैंकिङ क्षेत्र पुँजी वृद्धिको योजनाअनुसार काम गरिरहेका छन् । सबै बैंकहरूले साधारणसभाबाट मर्जरको प्रस्ताव पारित गरेका छन् । पुँजी योजनापछि यो वर्षमात्र ३ दर्जन बैंक तथा वित्तीय संस्थाले सम्झौता गरी मर्जरको प्रक्रिया अघि बढाएका छन् । यसैगरी पुँजी बढाउनकै लागि गत वर्षको नाफाबाट समेत बोनस सेयर नै बाँडेका छन् ।
सानिमा बैंकका प्रमुख कार्यकारी अधिकृत भुवनकुमार दाहाल पुँजी बढाउने योजनाले बैंकहरू सक्षम र बलियो बनाएको टिप्पणी गर्छन् ।
डेपुटी गभर्नर नियुक्तिमा विवाद
यो वर्ष राष्ट्र बैंकमा दुई डेपुटी गभर्नरमा चिन्तामणि शिवाकोटी र शिवराज श्रेष्ठ नियुक्त भए । तर, यो नियुक्ति पनि निकै विवादित बन्यो । राजनीतिक खिचातानी र गभर्नर तथा अर्थमन्त्रीको विवादका कारण साढे २ महिना यो पद रिक्त रहन पुग्यो । अहिले पनि कार्यकारी निर्देशकमध्ये जुनियरलाई डेपुटी गभर्नर बनाइएको भन्दै राष्ट्र बैंकका असन्तुष्टि कायम छ ।
नेपाल र चीन बैंकिङ सम्झौता
प्रधानमन्त्री केपी ओलीको चीन भ्रमणका क्रममा भएको नेपाल राष्ट्र बैंक र चाइना बैंकिङ रेगुलेटरी कमिसन (सीआरबी) बीचको सम्झौता पनि उपलब्धीपूर्ण रह्यो । यो सम्झौताले चीनका बैंकहरूले नेपाल तथा नेपालका बैंकहरूले चीनमा आफ्ना शाखा खोल्न पाउने अवसर प्रदान गरेको छ ।
कानुनी सुधारको प्रयास
बैंकिङ क्षेत्रलाई व्यवस्थित गर्नका लागि कानुनी सुधारको प्रयास पनि सुरु भएको छ । यसै वर्ष बैंक तथा वित्तीय संस्थासम्बन्धी ऐन (बाफिया) र बैंकिङ कसुर ऐन संसद्बाट पारित हुने चरणमा पुगेको छ । यी ऐनमा बैंक कसले खोल्न पाउनेदेखि अध्यक्ष र सीईओको कार्यकाललगायतका विषय भने विवादित भएका छन् । यसैगरी बैंकिङ कसुरमा परेका व्यक्तिका लागि सजायको व्यवस्था बढाएर आजीवन कारावास सजायको प्रस्ताव पनि चर्चामा रह्यो ।
प्राकृतिक प्रकोप र राजनीतिक कारणले चुनौतिपूर्ण रहेको वर्षमा बैंकिङ क्षेत्रको भूमिका पनि सराहनीय रह्यो । भूकम्पलगत्तै बैंकिङ सेवा सुरु गर्नेदेखि लिएर इन्धन अभावको चरम अवस्थामा समेत बैंकहरूले समय कटौती गरेर भए पनि सेवालाई निरन्तरता दिए । “यो वर्ष बैंकहरूले दिएको सेवाले नेपाली बैंकहरू चुनौतीपूर्ण अवस्थामा पनि काम गर्न सक्षम छन् भन्ने सन्देश गएको छ,” बैंकर्स संघका अध्यक्ष पौड्याल भन्छन् ।
बैंकिङ क्षेत्र आममानिसको विश्वासमा चल्ने व्यवसाय हो । आम सर्वसाधारणले विश्वास गरेर बैंकिङ प्रणालीमा बचत गर्ने र ऋण लिने गरेमात्र समग्र आर्थिक क्षेत्र नै चलायमान हुन्छ । त्यसैले बैंकिङ क्षेत्रप्रति सर्वसाधारणले गरेको यो विश्वास टुट्न दिनु हँदैन । यसका लागि बैंकिङ क्षेत्रमा देखिएका तरलता, कानुनी अड्चनलगायतका समस्याको छिटो समाधान खोज्न आवश्यक छ ।
  अधिक तरलताले पिरोलेको वर्ष        ",bank
"१ वैशाख, काठमाडौं । मेगा बैंकका कर्मचारीहरुले मिर्गौला रोगबाट पीडित आफ्नै सहकर्मीलाई पाँच लाख रुपैयाँ सहयोग गरेका छन् ।
दुवै मिर्गौलाले काम गर्न नसक्ने भएपछि स्वास्थोपचार गराइरहेका मेगा बैंक क्लियरिङ शाखाका निरोज डंगोललाई मेगा बैंक कर्मचारी युनियनको पहलमा पाँच लाख रुपैंया सहयोग गरिएको हो ।
मेगा बैंकका सबै कर्मचारीको एक दिनको तलबबाट संकलित ४ लाख ७४ हजार ३ सय ९८ र युनियनका सल्लाहकार तथा पदाधिकारीबाट त्यसमा २५ हजार ६ सय २ रुपैयाँ थप गरी पाँच लाख रुपैंया सहयोग गरिएको हो ।
मेगा बैंकका प्रमुख कार्यकारी अधिकृत अनिलकेशरी शाह र कर्मचारी युनियनका अध्यक्ष कीर्ति वाग्लेले संयुक्त रुपमा पाँच लाख रुपैयाँको चेक हस्तान्तरण गरे ।
मेगा बैंकका सिइओ शाहले आफ्नै सहकर्मीलाई सहयोग गर्नका लागि कर्मचारी युनियनले गरेको पहलको प्रशंसा गरेका थिए ।",bank
"﻿लोकबहादुर चापागाई
काठमाडौं, २ वैशाख – सरकारले विभिन्न वर्ग र समुदायलाई सेवा दिन स्थापना गरेको कोषमा ठूलो रकम उपयोग हुन सकेको देखिएको छ । १९ मन्त्रालयअन्तर्गत सञ्चालनमा रहेका कोषमा आर्थिक वर्ष ०७१/७२ सम्म ६५ अर्ब ८१ करोड ७७ लाख रुपैयाँ छ । त्यसमध्ये प्रत्यक्ष १४ अर्ब ४४ करोड ३३ लाख रुपैयाँ निष्क्रिय अवस्थामा र अरू प्रयोगमा भए पनि कामअनुरुप हुन नसकेको महालेखा परीक्षक कार्यालयले जनाएको छ ।
निश्चित उद्देश्यसहित कोष स्थापना गरी रकम जम्मा गर्ने तर कार्यविधि बनाएर कार्यान्वयन नगर्ने प्रवृत्तिले ग्रामीण दूरसञ्चार कोष, सामाजिक सुरक्षा कर कोष, वैदेशिक रोजगार कल्याण कोष र छात्रा शिक्षा कोष, पत्रकार कल्याण कोष, वातावरण संरक्षण कोष, वन विकास तथा घाटगद्दी कोष, जिल्ला शिक्षा कोष र शान्ति कोषमा रहेको ठूलो रकम उपयोग नभएको हो । अर्थ मन्त्रालयले ०६५ साउनमा कुनै पनि निकायअन्तर्गत कार्य सञ्चालन कोष रहेको भए बन्द गरी विनियोजन ऐनबमोजिम खर्च गर्ने निर्णय गरे पनि कार्यान्वयनमा आउन नसकेको महालेखा परीक्षकको ५३औं प्रतिवेदनमा उल्लेख छ ।
महालेखा परीक्षक भानुप्रसाद आचार्यले सरकारले आफ्नै निर्णय कार्यान्वयन गर्न नस्कनु लज्जाको विषय भएको बताए । “धेरै रकम सरकारका विभिन्न कोषमा थन्किएको छ,” उनले भने, “सञ्चालनमा नभएको कोषलाई त्यसै राखिरहन जरुरी छैन र त्यस्तो रकम प्रभावकारी रूपमा अर्को काममा उपयोग गर्न सकिन्छ ।” विभिन्न निकाय तथा व्यक्तिले कोषमा रहेको पैसा प्रयोग गर्ने र त्यसको शोधभर्नासमेत हुन नसकेको स्थितिमा सरकारले भने ऋण लिएर राज्यलाई भार पार्ने काम गरेको उनको आरोप छ ।
विद्यालय एवं क्याम्पसमा अध्ययनरत छात्रालाई छात्रवृत्ति उपलब्ध गराउने उद्देश्यले ०६२ असारमा स्थापना भएको छात्रा शिक्षा कोष अहिले बेवारिसेजस्तै छ । सामाजिक सुरक्षा कोषलाई परिचालन गर्ने ऐन बन्न नसक्दा सामाजिक सुरक्षा करबापत कामदारसँग लिइएको रकम पनि बेवारिसे छ । वैदेशिक रोजगारीमा जाने कामदारबाट प्रतिव्यक्ति हजार रुपैयाँ असुल गरी वैदेशिक रोजगार कल्याणकारी कोषमा जम्मा गरिएको रकम पनि उपयोग हुन सकेको छैन ।
कोषले प्रचलित कानुनअनुरुप राख्नुपर्ने दैनिक आम्दानी खाता, रसिद नियन्त्रण खाता र बैंक दाखिला अभिलेख नराखी बंैक विवरणको आधारमा मात्र कोषमा आम्दानी देखाउने गरेको छ । कोषले उद्देश्य र कार्यक्षेत्रविपरीत खर्च गर्ने गरेको महालेखाको आरोप छ । क्षतिपूर्तिबापत प्राप्त रकम मृतकका आफन्त वा घाइतेलाई उपलब्ध गराउनुपर्नेमा श्रमिक कल्याणकारी कोषको रकम दुरुपयोग भएको देखिएको छ । महालेखाले तत्काल बाँकी शोधभर्ना लिई सम्बन्धित कामदार वा निजको हकवालालाई क्षतिपूर्ति दिने व्यवस्था मिलाउन भनेको छ । महालेखाले सुरक्षा निकायसहितका केही कोषहरू प्रयोगमा देखिए पनि प्रभावकारी नभएको उल्लेख गरेको छ ।
निकाय    रकम (रु. लाखमा)ग्रामीण दूरसञ्चार कोष    १०१७५१राष्ट्रियस्तरको कल्याकारी कोष    ७९२५१वैदेशिक रोजगार कल्याण कोष    ३३०५१सामाजिक सुरक्षा कर कोष    ५७३४छात्रा शिक्षा कोष    ३९७४श्रमिक कल्याणकारी कोष    ७२६कार्य सञ्चालन कोष    २१९नेपाल दूरसञ्चार प्राधिकरण    १९६६०५नेपाली सेना कल्याणकारी कोष    ३३९९९३प्रहरी र सशस्त्र प्रहरी कल्याणकारी कोष    १४०८९
  सरकारी कोषहरूमा ६६ अर्ब        ",bank
"﻿काठमाडौं, २ वैशाख – खातावाला(हितग्राही)को अनुमति बिना नै सेयर झिक्ने तथा बिक्री गर्ने काम गरेको केन्द्रीय निक्षेप सेवाको निक्षेप सदस्य(डीपी) डाइनामिक मनी म्यानेजरस् सेक्युरिटीजले आइतबारदेखि कारोबार गर्न पाउने भएको छ ।
सो सेक्युरिटीजले धितोपत्र नै नभई बिक्री आदेश दिएको तथा कारोबारको राफसाफका लागि आफ्ना हितग्राहीको खातामा रहेको सेयर अनुमतिबिना नै झिकेर राफसाफ गरेको थियो । सीडीएसले आफ्नो निक्षेप सदस्य रहेको डाइनामिकलाई नेपाल धितोपत्र बोर्डको अनुमतिमा निलम्बन गरेको थियो । सीडीएसले डाइनामिकलाई ७ कार्य दिनसम्मका लागि भन्दै १ साताअघि निलम्बन गरेको थियो । अन्तरराष्ट्रिय अभ्यासमा अनुमतिबिना हितग्राहीको सेयरको कारोबार गर्ने निक्षेप सदस्यको सदस्यता नै खारेज हुन्छ । नेपालको सीडीएस विनियमावलीअनुसार पनि हितग्राहीको खातामा रहेको धितोपत्र हितग्राहीको आदेश बिना अन्य खातामा हस्तान्तरण गर्ने तथा हितग्राहीलाई हानी नोक्सानी पुर्याउने कार्य गरेमा निक्षेप सदस्यको सदस्यता नै खारेज हुने व्यवस्था छ ।
केन्द्रीय निक्षेप सेवा सर्वसाधारणसँग नजिक भएर सेवा दिने पक्ष निक्षेप सदस्य हो । निक्षेप सदस्यले सेयर लगानीकर्ताको खाता खोल्ने, सेयर अभौतिकीकरण गराउने मध्यस्तकर्ताको भूमिका निर्वाह गर्ने, खातावालको गोपनियता बचाउनेलगायत काम गर्छ । तर, डीपीले नै खातावालाको गोपनीयतासँगै खाता अनुमति बिना चलाउँदा भर्खर मात्र सुरु भएको सीडीएस प्रतिको विश्वास नै गुम्ने जोखिम बढेको छ ।
“नियमअनुसार ७ कार्यदिनका लागि निलम्बन गरिएको हो,” सीडीएसका प्रमुख कार्यकारी अधिकृत देवप्रकाश गुप्ताले भने, “डाइनामिकले आइतबारदेखि कारोबार गर्ने सम्भावना छ ।” डाइनामिकले भूलबस हितग्राहीको सेयर झिकिएको भन्दै स्पष्टीकरण दिएकाले निलम्बन फुकुवा गरेको गुप्ताले बताए । नयाँ प्रणाली कार्यान्वयनको चरणमा रहेकाले केही लचक भएको गुप्ताले बताए ।
  निलम्बित डीपीको कारोबार आइतबार खुल्ने        ",bank
"७ कात्तिक, काठमाडौं । पछिल्लो दुई महिनामा नेपाल टेलिकमको सेयर मूल्य प्रत्येक महिना लगभग एक सयको दरमा वृद्धि भएको छ । बजार घटिरहदा कतिपयले नेपाल टेलिकमको सेयर बढाएर पनि बजारको वृद्धि कायम गर्ने प्रयासहरु पनि गरिरहेका छन् । यद्यपी कम्पनीको सेयर कारोबारमा पनि पछिल्लो दिनमा वृद्धि भएको छ । पहिले दैनिक १०/१२ लाख रुपैयाँको सेयर कारोबार हुने गरेकोमा कम्पनीको दुई साता यता करोड माथिको कारोबार भइरहेको छ । मंगलवार पनि कम्पनीको ९ करोड रुपैयाँको सेयर कारोबार भएको छ । मंगलवार नेपाल टेलिकमको सेयर मूल्य ४५ रुपैयाँले बढेर ८ सय ६५ रुपैयाँ पुगेको छ । यसअघि अवमूल्यन भएको भनिएको कम्पनीको सेयर मूल्य हालैका दिनहरुमा उच्च दरमा वृद्धि भएको छ । बजारमा कम्पनीमा रणनीतिक साझेदार भित्रने खबरहरु आएपछि पनि कारोबारमा वृद्धि आएको हो । कम्पनीले रणनीतिक साझेदार ल्याउन नियुक्त गरेको परामर्शदाताले पहिलो चरणको कारण सम्पन्न गर्दैछ । कम्पनीले पहिलो चरणमा आशय पत्र तयार गर्ने क्रममा रहेको छ । यसको लागि कम्पनीले ड्यु डेलिजेन्स रिपोर्ट तयार पार्ने काम गरिरहेको छ । कम्पनीले यसको लागि ५२ साताको अवधि पाएकोले आगामी केही महिनामा पहिलो चरणको काम बुझाउने सम्भावना रहेको नेपाल टेलिकमकी प्रवक्ता प्रतिभा बैधले बताइन । ‘केही समय लाग्छ यसमा । ड्यु डेलिजेन्स रिपोर्ट आउन बाँकी रहेको छ, त्यसले गर्ने सेयरको मूल्यांकनमा यसमा सरकारको पनि समर्थन आवश्यक पर्छ,’ बैधले भनिन । नेपाल टेलिकममा सरका ९२ प्रतिशत सेयर स्वामित्व रहेको छ । कम्पनीले गत वर्षको पुषमा परामर्शदाता नियुक्त गरेको थियो । सबै प्रक्रिया सम्पन्न गर्न भने अझै केही महिना भने लाग्ने देखिएको छ ।  मंगलवार नेप्से परिसूचक भने ०.६६ अंकले घटेर १५६७ मा सिमित भएको छ । यसदिन ४६ करोड रुपैयाँको सेयर कारोबार भएको छ । यसदिन बिमा, उत्पादनमुलक र ‘अन्य’ समूहको परिसूचकमात्र बढेको छ ।
",bank
"﻿काठमाडौं, ३ वैशाख – धेरै ब्याज आउने लोभमा सहकारीमा बचत जम्मा गरेका सर्वसाधारणले अझै न्याय पाउन सकेका छैनन् । बचत तथा ऋण कारोबार गर्ने समस्याग्रस्त सहकारीको छानबिनका लागि गठित जाँचबुझ आयोगले सरकारलाई प्रतिवेदन बुझाएको २ वर्ष बितिसक्दा पनि सहकारीमा फसेको सर्वसाधारणको रकम फिर्ता गर्ने प्रक्रिया सुरु हुन सकेको छैन ।
एकपछि अर्को गर्दै सहकारीमा समस्या बढ्दै गएपछि सरकारले ०७० कात्तिकमा पूर्वन्यायाधीश गौरीबहादुर कार्कीको संयोजकत्वमा सुशीलराम माथेमा र सीताराम उप्रेती सदस्य रहेको जाँचबुझ आयोग गठन गरेको थियो । आयोगले ०७१ वैशाखको पहिलो साता सरकारलाई आफ्नो प्रतिवेदन बुझाएको थियो ।
आयोगको प्रतिवेदनमा १३५ सहकारीका बचतकर्ताले ११ अर्ब ठगिएको उजुरी गरेको उल्लेख छ । जसमा ७ करोड ५८ करोड सावा र २ अर्ब २९ करोड ब्याज छ । यसैगरी हाउजिङ पीडितले १ अर्ब ३६ करोड ठगी भएको उजुरी परेको उल्लेख छ ।
प्रतिवेदनमा सर्वसाधारणको सहकारीमा फसेको रकम फिर्ता गर्नका लागि सम्पत्ति जाँचबुझ आयोग गठन गर्ने र सोहीमार्फत समस्याग्रस्त सहकारीको सम्पत्ति लिलाम गरी बचत फिर्ता गर्ने उपाय सुझाएको थियो । तर, प्रतिवेदन बुझाएको २ वर्ष पुग्दा पनि आयोग गठनको काम अघि बढेको छैन ।
सहकारी तथा गरिबी निवारण मन्त्रालयका सचिव शंकरप्रसाद अधिकारी कानुनी प्रावधान कमजोर हुँदा सहकारीबाट ठगिएका बचतकर्ताले न्याय पाउन ढिला भएको बताउँछन् । “विद्यमान कानुनका आधारमा केही गर्न सकिँदैन, नयाँ कानुन आएपछि सम्पत्ति जाँचबुझ आयोग गठन गरी बचत फिर्ता गर्न सकिन्छ ।” मन्त्रालयले अघि सारेको सहकारी ऐनको मस्यौदा अहिले मन्त्रिपरिषद्मा पुगेर अड्किएको छ । मस्यौदाले सहकारीलाई नियन्त्रण गर्न खोजेको भन्दै विरोध भइरहेको छ ।
प्रतिवेदनमा सख्यात्मक वृद्विका कारण सहकारीमा अस्वथ्य प्रतिस्पर्धा बढेको निष्कर्ष निकाल्दै आयोगले सम्भाव्यता अध्ययनका आधारमा मात्र सहकारी दर्ता, नियमित अनुगमन र निरीक्षण, गलत गर्नेलाई कारबाही र मर्जर अभियान सञ्चालन गर्नुपर्ने उल्लेख छ । यसैगरी अनुगमनका लागि सहकारी विभागको क्षमता बढाउनुपर्ने आयोगको भनाइ छ ।
बैंक तथा वित्तीय संस्थाभन्दा बढी ब्याज दिने भएकाले सहकारीमा सर्वसाधारण आकर्षित भएका छन् । आयोगका अनुसार त्यसरी संकलन भएको बचत सहकारीका सञ्चालकले छिटो नाफा कमाउने लोभमा घरजग्गालगायतका क्षेत्रमा आफूखुसी लगानी गर्दा सहकारीमा समस्या देखिएको हो ।
यसअघि पनि सहकारीमा सुधारका लागि ३ वटा छुट्टाछुट्टै समितिले विभिन्न सुझाव सरकारलाई बुझाइसकेको भए पनि सरकारले हालसम्म कार्यान्वयन गरेको छैन । सहकारीमा विकृति नियन्त्रण गर्न र समस्याग्रस्त सहकारीको समस्या समाधान गर्न नसक्दा दिनप्रतिदिन सहकारीप्रति जनआक्रोश बढ्दो छ । ओरेन्टललगायतका सहकारी पीडितहरूले समूह नै बनाएर दबाबमूलक आन्दोलन गर्दै आएका छन् ।
महालेखापरीक्षकको प्रतिवेदन–०७२ मा सहकारी तथा गरिबी निवारण मन्त्रालय तथा विभागले फरार सञ्चालक तथा हिनामिना भएको रकमको अभिलेखसमेत नराखेको उल्लेख छ । महालेखापरीक्षकले रकम हिनामिना गर्ने सञ्चालकहरूलाई प्रचलित कानुनबमोजिम कारबाही गरी हिनामिना रकम असुल गर्नसमेत निर्देशन दिएको छ ।
  सहकारीबाट ठगिएकाले न्याय पाएनन्        ",bank
"﻿मातृका दाहाल
काठमाडौं, ५ वैशाख ।
नेपाल प्रहरीका सबै कर्मचारीको मासिक तलब–भत्ता सरकारी बैंकबाट मात्रै भुक्तानी हुने भएको छ । प्रहरी प्रधान कार्यालयले देशभर कार्यरत अधिकृत तथा जवानहरूको तलब–भत्तालगायत सेवासुविधा वैशाख १ देखि लागू हुनेगरी राष्ट्रिय वाणिज्य बैंक र नेपाल बैंकबाट भुक्तानी हुने गरी नयाँ प्रावधान ल्याउन लागेको हो ।
हरेक कर्यालयले आफूखुसी खाता सञ्चालन गर्दा कर्मचारीले अनावश्यक झमेला बेहोर्नुपर्ने निष्कर्ष निकाल्दै प्रहरी प्रधान कार्यालयले यससम्बन्धी एकद्वार प्रणाली विकास गर्न लागेको हो । प्रहरी प्रवक्ता डीआईजी माधवप्रसाद जोशी नयाँ प्रावधान छिट्टै लागू हुनेगरी तयारी भइरहेको बताउँछन् ।
उनका अनुसार नयाँ खाता खोल्न पैसा लाग्ने छैन । “सरकारी बैंकमार्फत खाता सञ्चालन गर्दा कारोबारमा विश्वसनीयता, जवाफदेहिता र पारदर्शिता अझ बढ्नेछ,” उनी भन्छन्, “कुना–कुनामा छरिएर रहेका प्रहरीले समेत आफू जहाँ छ, त्यहीको शाखाबाट सेवासुविधा लिनसक्छन् ।”
दुवै बैंकले ७५ वटै जिल्लामा एटीएम, ई–बैंकिङ तथा चेक सटहीलगायत सुविधा उपलव्ध गराउँदै आएका छन् । “प्रहरीको आर्थिक प्रशासन एवं कारोबारलाई व्यवस्थित र पारदर्शी बनाउन बैंकिङ खाता सञ्चालनसम्बन्धी एकद्वार नीति ल्याउन लागिएको हो,” प्रशासन विभागका एक अधिकारीले भने, “यो व्यवस्था आएपछि प्रहरी कर्मचारी जुन ठाउँमा सरुवा भएर गए पनि त्यही ठाउँको बैंकबाट कारोबार गर्नसक्छ ।” दुवै सरकारी बैंकले देशभर आफ्नो पहुँच पु¥याएका छन् । ती अधिकारी भन्छन्, “ताप्लेजुङमा भएको प्रहरी कैलाली सरुवा भएर गए पनि उसले नयाँ खाता खोल्नुपर्दैन, त्यहीँ भएको शाखाबाट सेवासुविधा लिनसक्छ ।”
राष्ट्रिय वाणिज्य बैंकले १५९ र नेपाल बैंकले १२३ स्थानबाट बैंकिङ कारोबार गर्दै आएका छन् । करिब ७२ हजार जनशक्ति तैनाथ प्रहरीको बैंकिङ कारोबारसम्बन्धी यो नीति लागू भए सबै कर्मचारीले यी दुई बैंक मध्येबाट मात्रै कारोबार गर्नुपर्ने छ । प्रस्तावित नीति प्रहरीको को–अर्डिनेसन कमिटी (पीसीसी) बैठकबाट पारित गर्नुपर्ने छ । पीसीसी प्रहरीको नीतिगत निर्णय गर्ने सबैभन्दा माथिल्लो निकाय हो ।
बैंकिङ खाता सञ्चालनसम्बन्धी स्पष्ट नीति नहुँदा प्रहरीमा दुई दर्जनभन्दा बढी वित्तीय संस्थाबाट तलब–भत्ता र खरिद/शोधभर्नासम्बन्धी कारोबार हुँदै आएको छ । नेपाली सेना र सशस्त्र प्रहरी बलमा पनि खाता सञ्चालनमा एकरूपता छैन ।
अहिले प्रहरीमा महानिरीक्षकको सचिवालय, विभाग, निर्देशनालय, महानगरीय प्रहरी कार्यालय, प्रहरी प्रतिष्ठान, केन्द्रीय अनुसन्धान ब्युरो, क्षेत्र, अञ्चल÷जिल्लालगायत युनिटका कर्मचारीको खातामा एकरूपता छैन । प्रहरी प्रधान कार्यालयका अनुसार महानिरीक्षकको सचिवालय, ट्राफिक प्रहरी महाशाखालगायतमा कार्यरत प्रहरीको तलब–भत्ता ग्लोबल आईएमई बैंकबाट भुक्तानी हुन्छ ।
प्रहरी मुख्यालयपरिसरकै कार्यविभागले नेपाल इन्भेस्टमेन्ट बैंक, केन्द्रीय अनुसन्धान ब्युरो (सीआईबी)ले सिद्धार्थ बैंक, क्षेत्र तथा जिल्लामा कार्यरत प्रहरीलाई राष्ट्रिय वाणिज्य बैंकलगायतबाट तलब–भत्ता दिइरहे पनि व्यक्ति सरुवा भएर अन्यत्र जाँदा पटक–पटक नयाँ खाता खोल्नुपर्ने झन्झट छ ।
  प्रहरीको कारोबार अब सरकारी बैंकबाटमात्रै        ",bank
"﻿५ वैशाख, काठमाडौं । विश्व सम्पदा दिवसको अवसरमा एनएमबि बैंक र काठमाडौं महानगरपालिकाको संयुक्त आयोजनामा पाचौं एनएमबि बैंक हेरिटेज वाक शनिबार सम्पन्न भएको छ ।
संस्थागत सामाजिक उत्तरदायित्व अन्र्तगत एनएमबि बैंकले स्थानीय समुदायमा ऐतिहासिक सम्पदाको संरक्षण गर्ने उद्देश्यले विगत ४ वर्ष देखि हेरिटेज वाकको आयोजना गर्दै आएको छ ।
कार्यक्रमको उद्घाटन काठमाडौं महानगरपालिकाका प्रमुख कार्यकारी अधिकृत रुद्रसिंह तामाङ, पुरातत्व बिभागका प्रमुख विकाश नारायण दाहाल, बैंकका संचालकहरु तथा मुख्य प्रायोजकका प्रतिनिधिहरुले संयुक्त रुपमा गर्नुभएको गरेका थिए ।
हेरिटेज वाक बैंकको केन्द्रीय कार्यालय बबरमहलबाट सुरु भई माइतिघर, थापाथली त्रिपुरेश्पर, सुनधारा, न्युरोड हुँदै शिवपार्वती डवली बसन्तपुरमा पुगेर समापन भएको थियो ।
विश्व सम्पदा दिवसको उपलक्ष्यमा एनएमबि बैंकले काठमाडौं बाहिर रुपन्देहीको बुटवल तथा मोरङको उर्लाबारीमा पनि सोही अनुरूप कार्यक्रम सञ्चालन गरेको थियो ।",bank
"﻿कालीकोट, ६ वैशाख – विदेश जाने लहरसँगै पछिल्लो समय जिल्लामा विप्रेषण कारोबार फस्टाएको छ ।
पाँच वर्षअघि जिल्लामा एक मात्र हिमचुली कृषि सहकारी संस्था लिमिटेडले बैंक अफ काठमाडौँबाट सुरु गरेको विप्रेषण हाल आएर आइएमई, हिमाल रेमिट, वेस्टर्न रेमिट, सिजी रेमिटलगायत सातवटा रेमिट सञ्चालन गरेको छ भने जिल्लामा राष्ट्रिय वाणिज्य बैंक र ग्लोबल आइएमई बैंक बाहेकका अन्य निजी तथा सङ्घसंस्थामार्फत एक दर्जनभन्दा बढी विप्रेषण स्थापना भएका छन् ।
जिल्लाका गाउँगाउँबाट वैदेशिक रोजगारमा जाने क्रम बढेसँगै विप्रेषण खुल्न थालेका हुन् । सदरमुकाम मान्ममा कर्णाली जडीबुटी सहकारी संस्थाले प्रभु रेमिट सञ्चालनमा ल्याएको छ भने रातोगुराँस बचत तथा ऋण सहकारीले रिलेवल, लक्ष्मी रेमिट र सिटिजन लगायतको रेमिट सञ्चालनमा ल्याएका छन् ।
अहिले जिल्लामा आइएमई, प्रभु, हिमाल, रिलेवल, लक्ष्मी रेमिट, सिजी फिन्को, हुलास, सिटिजन, सिटी एक्सप्रेस, वेस्टर्न युनियन, सिजी रेमिट, वेस्ट रेमिट लगायतले मनिट्रान्सफरको काम गर्दै आएका छन् । वैदेशिक रोजगारबाट मात्र मासिक रु दुई करोडबराबर रकम भित्रिने गरेको बताइएको छ ।
  फस्टायो कालीकोटमा विप्रेषण कारोबार        ",bank
"﻿यादव हुमागाई
काठमाडौं, ७ चैत – हकप्रद सेयरको क्रेडिट रेटिङ (साख मूल्यांकन) गर्नुपर्ने व्यवस्था हटाउन बैंकहरूले लबिङ थालेका छन् । रेटिङ गर्दा हकप्रद निष्कासनमा ढिलाइ भएको र विदेशमा पनि यस्तो अभ्यास नभएको भन्दै बैंकहरूले यो व्यवस्थामा लचिलो हुन राष्ट्र बैंकलाई अनुरोध गरेका थिए ।
नेपाल बैंकर्स संघ र डेभलपमेन्ट बैंकर्स एसोसिएसनको गुनासोपछि केन्द्रीय बैंकले पनि नेपाल धितोपत्र बोर्डलाई हकप्रद सेयरको रेटिङबारे लचिलो हुन आग्रह गर्दै पत्र लेखेको छ । धितोपत्र बोर्डका अध्यक्ष डा. रेवतबहादुर कार्कीले हकप्रदको रेटिङबारे पुनर्विचार गर्न राष्ट्र बैंकबाट पत्र आएको बताए । “यसबारे बोर्ड बैठकमा छलफल गरी आवश्यक निर्णय लिनेछौं,” उनले भने ।
एउटामात्र रेटिङ कम्पनी रहेको र धेरै हकप्रद जारी हुने भएकाले र यसबारे पुनर्विचार गर्नुपर्ने आवश्यकता देखिएको उनले बताए । “रेटिङ गर्नु नपर्ने वा प्रक्रिया छिटो र सरल बनाउने विकल्पबारे बोर्डले छलफल गरेर निर्णय गर्छ,” कार्कीले भने ।
क्रेडिट रेटिङमा ढिलाइले हकप्रद सेयर समयमा निष्कासन गर्न नसकिएको आरोप वाणिज्य बैंक, विकास बैंक र वित्त कम्पनीले आरोप लगाउँदै आएका छन् । बजारमा कारोबार भइसकेको कम्पनीले आफ्नै सेयरधनीलाई दिने सेयर हकप्रद भएकाले यसको रेटिङ गर्ने अन्तर्राष्ट्रिय प्रचलन नरहेको उनीहरूको भनाइ छ । “दोस्रो बजारमा कारोबार भइरहेको कम्पनीले आफ्नै सेयरधनीलाई थप सेयर बेच्ने हो,” एक बैंकका प्रमुख कार्यकारी अधिकृतले भने, “त्यसैले हकप्रदको रेटिङ गराउनुको औचित्य छैन ।”
नेपाल मर्चेन्ट बैकर्स संघका अध्यक्ष प्रवीणरमण पराजुली प्रिमियम मूल्यमा हकप्रद जारी गर्दामात्र क्रेडिट रेटिङ गर्नुपर्ने अन्तर्राष्ट्रिय प्रचलन रहेको बताउँछन् । “अंकित मूल्यमा हकप्रद निष्कासन गर्दा रेटिङ गर्नुपर्ने व्यवस्था कहीँ छैन,” उनले भने, “हामीकहाँ मात्र किन कम्पनीको समय र पैसा खेर फाल्ने ?” यसलाई सुधार गर्न एक वर्षअघि नै बोर्डलाई सुझाएको उनले बताए ।
राष्ट्र बैंकले ०७४ असारभित्र चुक्ता पुँजी ८ अर्ब पु¥याउन निर्देशन दिएपछि वाणिज्य बैंकहरू धमाधम हकप्रद सेयर जारी गर्नतिर लागेका छन् । चालू आर्थिक वर्षमा मात्र एक दर्जन बैंकले १६ अर्ब रुपैयाँबराबरको हकप्रद सेयर जारी गर्दैछन् । यसैगरी आगामी आवमा २० अर्बभन्दा बढीको हकप्रद जारी गर्ने राष्ट्र बैंकमा बुझाएको पुँजी वृद्धि योजनामा छ । चालू आवको माघसम्ममा १ अर्ब ५८ करोडबराबरको हकप्रद सेयर जारी भई नेपाल स्टक एक्सचेन्जमा सूचीकृत भइसकेको छ ।
अहिले धितोपत्र बोर्डबाट अनुमति लिएको इक्रा नेपालले प्राथमिक सेयर, हकप्रद निष्कासनका साथै निष्कासनकर्ता कम्पनीको समेत रेटिङ गर्दै आएको छ । यसैगरी, अर्को एक कम्पनीले अनुमतिका लागि बोर्डमा निवेदन दिए पनि रेटिङ कम्पनी नियमावली अर्थ मन्त्रालयमा अड्किएकाले ढिलाइ भइरहेको छ ।
इक्राका प्रमुख कार्यकारी अधिकृत दीपकराज काफ्ले रेटिङमा ढिला भएको भन्ने बैंकहरूको आरोपमा सत्यता नभएको दाबी गर्छन् । “औसतमा ६ दिनभित्र एउटा कम्पनीको रेटिङ गर्दै आएका छौंं,” उनी भन्छन्, “तर सबै कम्पनी एकैपटक आएकाले ढिलाइ भएको हुनसक्छ ।” कम्पनीले जति छिटो आवश्यक सूचना र जानकारी दिन्छन् त्यति नै छिटो रेटिङ सकिने उनले बताए ।
राष्ट्र बैंकले गत आवको मौद्रिक नीतिमार्फत धेरै कर्जा लिने संस्थागत ऋणको रेटिङ सुरु गर्ने घोषणा गरे पनि रेटिङ कम्पनी एउटामात्र हुँदा काम अघि बढ्न सकेको छैन ।
  हकप्रद सेयरको क्रेडिट रेटिङविरुद्ध बैंकहरूको लबिङ        ",bank
"﻿काठमाडौं, ८ वैशाख – श्रवणकुमार सपोर्टले बैंकर लक्षित तनाव व्यवस्थापन तालिम सम्पन्न गरेको छ ।  सहभागी बैंक व्यवस्थापकले एकै व्यक्तिले धेरै बैंकबाट ऋण लिएर दिएको तनावलाई कसरी न्यून गर्ने भनेर जिज्ञासा मुख्य रूपमा राखेका थिए । राष्ट्र बैंकका निर्देशक डा. विनोद आत्रेयले बैंकरहरूलाई कार्यालय र घरको कामलाई समान रूपले महत्व दिनुपर्ने, घर जान ढिला हुने भएमा अग्रिम रूपमा जानकारी दिनुपर्ने, कार्यालयको तनावलाई घरमा र घरको तनावलाई कार्यालयमा लैजानु नहुने सुझाव दिए । मनोक्रान्तिका अभियन्ता डा. योगी विकासानन्दले तनाव कम गर्ने विषयमा विभिन्न मन्त्र दिँदै सामूहिक अभ्याससमेत गराएका थिए । “तनावको मुख्य कारक भनेकै अनिर्णयको बन्दी हुनु हो,” उनले भने, “हुने कुरालाई हुन्छ भन्नुस्, नहुने कुरालाई हुँदैन भन्ने आँट गर्नुस्, आफू पनि तनावबाट बच्नुस्, अरूलाई पनि बचाउनुस् ।” बिजमान्डु डट कमका सम्पादक सरोज काफ्लेले सहभागी बैंकरलाई हालै स्टान्डर्ड चार्टर्ड बैंक र वाणिज्य बैंकबाट आएका प्रेस विज्ञप्तिहरूको कमीकमजोरी केलाएर कसरी राम्रो गर्न सकिन्थो भनेर सहभागीहरूलाई प्रेस विज्ञप्ति लेख्न अभ्याससमेत गराएका थिए ।
गुरुकुलका कलाकारद्वय अरुणा कार्की र मणि पोखरेल एंव बैंकर प्रकाश पोखरेलले तनावपूर्ण र तनानविहीन कार्यालयका बारेमा छोटो नाटकसमेत प्रस्तुत गरेका थिए । असल बैंकर अरुणा कार्कीलाई कर्मचारी युनियनका अध्यक्ष मणि पोखरेल र पदावधि थप गर्न शक्ति केन्द्रको ध्याउन्नमा लागेको सीईयो प्रकाश पोखरेलले दिएको तनावले सहभागीहरूलाई मनोरञ्जन दिएको थियो ।
  बैंकरलाई तनाव व्यवस्थापन तालिम        ",bank
"﻿राजेनद्र बस्नेत
धादिङ, ८ वेशाख – धादिङ जिल्लामा कारोबार गर्ने सहकारी संघसस्थाले नियमन गर्न बसेको निकाय डिभिजन सहकारी कार्यालयलाई टेरेनन् । प्रारम्भिक संस्थाहरुलाई संस्थागत सुदृढिकरण र अभिभावकत्व प्रदान गर्न गठन भएको सहकारी संघले समेत समयमा विवरण बुझाउदैनन ।
जिल्लाका सबै सहकारी संस्था तथा संघलाई अभिभावकत्व प्रदान गर्न गठन भएको जिल्ला सहकारी संघले समेत साधरण सभाको माइन्युट र लेखापरीक्षण प्रतिवेदन बुझाउको छैन । वहुउद्देश्य सहकारी संघले १ हजार ५ सय रुपयाँ विलम्व शुल्क तिरेर लेखा परीक्षण गराउन स्वीकृत लिएको भएपनि अहिलेसम्म साधरण सभाको माइन्युट र लेखा परीक्षण बुझाएको छैन ।
लेखा परीक्षण गराउन स्वीकृत लिएका दुग्घ उत्पादक सहकारी संघ, धादिङ बचत तथा ऋण सहकारी संघले पनि विवरण बुझाएका छैन । ग्रामीण सञ्चार सहकारी संस्था र सहिद स्मृति सहकारी संस्थाले लेखा परीक्षण गराउन स्वीकृत लिएपनि विवरण बुझाएको छैन । सामुदायिक सञ्चार तथा विकास केन्द्र वहुउद्देश्य सहकारी संस्था र श्री गाँउघर सञ्चार सहकारी संस्थाले लेखा परीक्षण गराउन स्वीकृती नै लिएका छैनन । आर्थिक वर्ष २०७२÷०७३ मा कारोबार सञ्चालन गर्ने ४२१ प्रारम्भिक संस्था तथा जिल्ला संघ मध्ये १४४ वटाले मात्र विवरण बुझाएका छन् । लेखा परीक्षण गराउन स्वीकृत लिएका ३१६ मध्ये ६० वटा सस्थाले १ हजार ५ सयका दरले जरिवाना तिरेर स्वीकृति लिएकाछन् । १०५ वटा सहकारीहरुले लेखा परीक्षण स्वीकृत नलिएको सहकारी अधिकृत कृष्ण बहादुर बोहराले जानकारी दिए । विगत वर्षहरुमा भन्दा तुलनात्मक सुधार भएको अधिकृत बोहराको दावी छ ।
सहकारी संस्थाहरुले असोज मसान्त भित्र वार्षिक लेखापरीक्षण गराउन स्वीकृती लिनु पर्ने र पुष मसान्तसम्म वार्षिक साधरण सभा गर्नु पर्ने कानूनी व्यवस्था रहेको छ । साधरण सभा सम्पन्न भएको मितिले १५ दिन भित्र लेखा परीक्षण प्रतिवेदन सहित संस्थाको वार्षिक प्रतिवेदन सहकारी कार्यालयमा बुझाउनु पर्ने कानूनी नै व्यवस्था गरेको भएपनि सहकारी संघसंस्थाहरु समयमा विवरण बुझाएकछैनन ।
धादिङ जिल्लामा १६ प्रकृतिका ४१६ प्रारम्भिक संस्थाहरुमा ६४ हजार २२२ जना महिला सहित १ लाख ११ हजार ८८८ जना शेयर सदस्यहरुको ५२ करोड ८७ लाख ५६ हजार शेयर पूँजी र १ अरव ८५ करोड १९ लाख ९७ हजार निक्षेप संकलन गरेको छ । प्रारम्भिक संस्थाहरुमा ३३३ जना महिला सहित ६४३ जना कर्मचारी रहेकाछन् । शेयर सदस्यहरु आवश्यकतालाई ध्यानमा राखि १ अरव १० करोड ५ लाख ३१ ह्जार ऋण लिई २ अरव १६ करोड ६९ लाख ७६ हजार लगानी गरी ३९ करोड १४ लाख ४८ हजार कोषमा राख्न सफल भएको छ ।
  नियमन निकायलाई नै टेर्रदैनन् धादिङका सहकारी        ",bank
"८, वैशाख, काठमाडौं । टुरिज्म डेभलपमेन्ट बैंकले दोलखाको कालिञ्चोक डेभलपमेन्ट बैंकलाई प्राप्ति ‘एक्वायर’ गर्ने भएको छ ।
बुधबार भएको एक्वायरसम्बन्धी सम्झौतापत्रमा टुरिज्म बैंकका अध्यक्ष प्रा. डा. पुष्पराज कँडेल र कालिञ्चोक बैंकका अध्यक्ष बालकृष्ण सिवाकोटीले हस्ताक्षर गरे ।
यसअघि टुरिजज्म डेभलपमेन्ट बैंकले मातृभूमि विकास बैंक लिमिटेडलाईसमेत एक्वायर गर्नेे सम्बन्धी समझदारीपत्रमा हस्ताक्षर गरी प्रकि्रया अगाडि बढाइसकेको बैंकका प्रमुख कार्यकारी अधिकृत महेश शर्मा ढकालले जानकारी दिए ।",bank
"८ वैशाख, काठमाडौं । ग्लोबल आइएमई बैंकले बुधबारदेखि भारतमा सम्पर्क कार्यालय सुरुवात गरेको छ । भारतको नयाँ दिल्लीस्थित सम्र्पक कार्यालयको नेपाल राष्ट्र बैंकका कार्यकारी निर्देशक नारायणप्रसाद पौडेल तथा भारतीय रिजर्व बैंकका जेनेरल म्यानेजर श्री केबी पण्डितले संयुक्त रुपमा उद्घाटन गरे ।
दुबै अतिथिले ग्लोबल आइएमई बैंकले भारतमा सम्र्पक कार्यालय खोल्न सफल भएकोमा बधाई दिँदै सफलताको कामना गरे । कार्यक्रममा ग्लोबल आइएमई बैंकका अध्यक्ष चन्द्र प्रसाद ढकालले सम्पर्क कार्यालयमार्फत भारत र नेपालकाबीचचमा आयात निर्यात ब्यापार/बिप्रेषण तथा वैदेशिक लगानी प्रर्वद्धनमा सहयोग पुग्ने बिस्वास व्यक्त गरे ।
अन्र्तराष्टिय स्तरमा अष्ट्रेलिया र भारतगरी दुई देशमा सम्पर्क कार्यालय खोल्ने ग्लोबल आइएमई बैंक नेपालको पहिलो बाणिज्य बैक भएको छ । बैंकले भारतमा सम्र्पक कार्यालय खोलेर हासिल गरेको नयाँ उपलब्धिले नेपालको आर्थिक विकासमा सहयोग पुरयाउने ढकालले बताए ।
नेपालबाट भारतमा स्वास्थोपचारका लागि हुने भूक्तानीमा हाल विद्यमान रहेको असहज अवस्था समाधानका लागि पनी बैकले आवश्यक पहल सुरु गरिसकेको जानकारी दिएको छ ।
यस्तै बैकका प्रमुख कार्यकारी अधिकृत अनिल ज्ञवालीले नेपालको अन्र्तर्राष्ट्रिय ब्यापारको प्रमुख ब्यापारिक साझेदार भारत रहेको सन्दर्भमा कार्यालायको उपस्थितीबाट आयात निर्यात ब्यापार प्रबर्द्धनमा सहयोग पुग्ने बताए ।
यस्तै उनले रोजगारीको सिलसिलामा भारतमा नेपालीहरुको उल्लेख्य उपस्थिती रहेबाट औपचारिक माध्यमबाट बिपे्रशण आप्रवाह बढाउन कार्यालयले सहजकर्ताको भूमिका निर्वाह गर्ने बिश्वास गरे ।",bank
"﻿काठमाडौं, ९ वैशाख – सेयर बजार परिसूचक करिब १० अंक बढेर हालसम्मकै उच्च १४४०.६९ अंकमा पुगेको छ । बुधबार १ अर्ब ८ करोड रुपैयाँबराबरको सेयर कारोबार भएको छ ।
नेप्से परिसूचक तथा कारोबार रकममा आएको वृद्धिले बजार पुँजीकरण पनि १५ खर्ब ५२ अर्ब रुपैयाँ पुगेको छ । नेप्सेमा साधारण सेयरको मात्र बजार पुँजीकरण ५ खर्ब ७ अर्ब रुपैयाँ नाघेको छ ।
बुधबार नेपाल टेलिकमसहित वाणिज्य बैंकहरूको सेयर मूल्य बढेपछि त्यसको सकारात्मक प्रभाव बजार परिसूचकमा परेको हो । कारोबार सुरु हुँदा १४३०.८१ अंकमा रहको नेप्से परिसूचक ९.८८ अंकको हो ।
नेप्सेमा कारोबार भएका समूहगत परिसूचकमध्ये बैंकिङ १६.२३, होटल १.७३, विकास बैंक २.९३, वित्त १.२४ र अन्य समूह ७.०५ अंकले बढेका छन् । तर, बिमा २३.३५ र जलविद्युत् समूह ३.३७ अंकले घटेका छन् ।
बुधबार करिब १० अंकले बढेको सेयर बजारमा खरिदकर्ताको चाप नै थियो । नेप्सेमा एभरेस्ट बैंक, सिटिजन्स बैंक, स्ट्यान्डर्ड चार्टर्ड बैंक, नेपाल इन्भेस्टमेन्ट बैंक र नेपाल बंगलादेश बैंकको उच्च कारोबार भएको छ ।
  नेप्से निरन्तर उकालो, परिसूचक १४४० नाघ्यो        ",bank
"१२ कात्तिक, काठमाडौं । चालु आव २०७४/७५ को पहिलो त्रैमाशमा सानिमा बैंकको नाफा करिब २७ प्रतिशतले वृद्धि भएको छ । बैंकको नाफा २६.८१ प्रतिशतले बढेर ३४ करोडमा पुगेको छ । गत आवको बैंकले पहिलो त्रैमाशमा २७ करोड रुपैयाँ नाफा आर्जन गरेको थियो । बैंकको सञ्चालन नाफा भने करिब ११ प्रतिशतले बढेर ४९ करोड रुपैयाँ पुगेको छ । बैंकको खुद व्याज आम्दानी भने ११.५६ प्रतिशतले मात्र बढेको छ । यो रकम ५९ करोड रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट २३ करोड रुपैयाँ आर्जन गरेको छ । यो रकममा ४७ प्रतिशतको वृद्धि हो । बैंकको निक्षेप ३१.३४ प्रतिशतले बढेर ६४ अर्ब ४८ करोड रुपैयाँ पुगेको छ भने कर्जा २८ प्रतिशतले वृद्धि भएर ५७ अर्ब पुगेको छ । बैंकको निक्षेपको तुलनामा कर्जाको अनुपात ८९ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७९.१७ प्रतिशत रहेको बैंकको वित्तीय विवरणमा उल्लेख छ । बैंकले सहायक कम्पनीहरुमा समेत लगानी गरेकोले प्रथमिक पूँजी कम देखिएको र यसले गर्दा यो अनुपात ७९ देखिएको प्रमूख कार्यकारी अधिकृत भुवन दाहालले बताए । 
",bank
"७ कात्तिक, काठमाडौं । प्रुडेन्सियल इन्स्योरेन्सको १० बराबर ३ अनुपातमा हकप्रद सेयर जारी हुने भएको छ ।
",bank
"१२ वैशाख, काठमाडौं । बीमा कम्पनीहरुले भूकम्पपछि १० अर्ब रुपैयाँ भन्दा बढी बीमा रकम भुक्तानी गरेका छन् । राष्ट्रिय बीमा समितिकाअनुसार भूकम्प पछि पेश भएका निर्जीवन बीमा दावीमा अहिलेसम्म १० अर्ब ८ करोड रुपैयाँ रकम भुक्तानी भइसकेको छ । भूकम्प पीडित बीमितहरुले १७ अर्ब ६५ करोड रुपैयाा भुक्तानीका लागि दाबी गरेका थिए ।
झण्डै ५ हजार दावी अयोग्य
बीमा कम्पनीमा भुुकम्पले क्षति पुर्‍याएको भन्दै १७ हजार ६ सय ५८ वटा माग दावी पेश भएका थिए । यसमध्ये ४ हजार ९ सय १० वटा दावीलाई बीमा कम्पनीले अयोग्य ठहराएका थिए । यी दावीहरु झुटा र बीमायोग्य भएको भन्दै अनुचित ठहर भएका हुन् ।
१२ हजार ७ सय ७५ भुक्तानीयोग्य दावी मध्ये् एक वर्षको अवधिमा ११ हजार ३ सय ८४ वटा दावीको भुक्तानी भइसकेको बीमा समितिले जानकारी दिएको छ । १७ वटा बीमा कम्पनीहले यतिको रकम भुक्तानी गरेका हुन् ।
९३ प्रतिशत दावी भुक्तानी
संख्याका हिसाबले बीमा कम्पनीहरुले अहिलेसम्म झण्डै ९३ प्रतिशत दावी भुक्तानी गरिसकेका छन् । अझै १३ सय वटा बीमा दावी भुक्तानी भएका छैनन् । अहिले प्रायः धेरै रकम दावी गरेका बीमितहरुको भुक्तानी दिन बाँकी छ ।
बीमा कम्पनीहरुले भुकम्पपछिको बीमा रकम भुक्तानीमा केही ढिलाई गरेका थिए । तर, बीमा समितिले दावी भुक्तानीमा तीव्रता दिन कम्पनीहरुलाई दबाव दिएको थियो ।
बीमा समिति र बीमा कम्पनीहरु भूकम्पको दाबी भुक्तानी सन्तोषजनक भएको दावी गर्छन ‘बीमा कम्पनीहरुले अहिलेसम्म भूकम्पसाग सम्बन्धित जे जति दाबी भुक्तानी दिएका छन, त्यो सन्तोषजनक हो,’ बीमा समितिका निर्देशक श्रीमान कार्कीले अनलाइनखबरसाग भने ।
ठूलो दाबीको सबै रकम भुक्तानी भइनसकेको तर ससाना दाबी भने अधिकांस भुक्तानी भइसकेको उनले बताए ।
‘पीडितहरुलाई बीमा कम्पनीले दाबी भुक्तानी दिन ढिलाई गरे भने उजुरी गर्नुहोस् भनेका थियौं,’ कार्कीले भने-‘अहिलेसम्म खासै ठूलो संख्यामा त्यस्तो उजुरी आएको छैन ।’
विनासकारी भूकम्पमा आफ्नो घर सम्पति गुमाएपनि धेरैले बीमा कम्पनीबाट बीमा भुक्तानी लिएका छन् । यसबाट उनीहरुलाई जोखिमको व्यवस्थापन सहज भएको छ ।",bank
"﻿कारोबार संवाददाता
काठमाडौं, १२ वैशाख :
अन्तरबैंक कारोबारको ब्याजदर बढ्न थालेको छ । एक बैंकले अर्को बैंकसँग गर्ने यस्तो कारोबारको ब्याजदर ५ प्रतिशतभन्दा बढी रहेको बैंकरहरूले जानकारी दिएका छन् ।अन्तरबैंक ब्याजदर बढ्नु भनेको बैंक तथा वित्तीय संस्थामा देखिएको अधिक तरलता व्यवस्थापनको संकेत हो । १ प्रतिशतभन्दा निकै तल झरेको अन्तरबैंक ब्याजदरमा सुधार आएको छ । फागुनदेखि सुधारको गतिमा रहेको अन्तरबैंक ब्याजदर वैशाखसम्ममा ५ प्रतिशतभन्दा माथि पुगेको छ ।
प्रभु बैंकका प्रमुख कार्यकारी अधिकृत अशोक शेरचनले आइतबार अन्तरबैंक कारोबार ५ प्रतिशत ब्याजदरमा भएको बताए । “अन्तरबैंक ब्याजदर ५ प्रतिशतभन्दा माथि आएको एक हप्ताभन्दा धेरै भयो,” उनले भने, “अन्तरबैंक कारोबारको ब्याजदरमा आएको सुधारले वित्तीय संस्थाको मुद्दति निक्षेप तथा बचत खातामा ब्याजदर पनि बढ्नेछ ।”
अधिक तरलता कारण अन्तरबैंक कारोबार निकै कम हुने गरेको थियो । वित्तीय संस्थासँगै पर्याप्त तरलता भएपछि उनीहरूले अन्तरबैंक कारोबार कम गर्नुपरेको थियो । त्यसकारण अन्तरबैंकको ब्याजदर पनि निकै न्यून थियो ।
नेपाल राष्ट्र बैंकका अनुसार माघको तुलनामा फागुनमा ब्याजदर करिब दोब्बर भएको छ । अन्तरबैंक कारोबार तथा ब्याजदरमा आएको सुधारले अर्थिक क्रियाकलाप बढेको संकेत गर्छ । वाणिज्य बैंकहरूले एक–आपसमा कारोबार गर्दा ०.४२ प्रतिशतसम्म ब्याजदर कायम भएको छ । माघमा बैंकहरूले ०.२२ प्रतिशतको ब्याजदरमा कारोबार गरेका थिए ।
चालू आवको पाँच महिनालाई तुलना गर्दा फागुनको अन्तरबैंक ब्याजदर उच्च दोस्रो हो । वाणिज्य बैंकहरूले मंसिरमा ०.८६ प्रतिशत (पाँच महिनाकै उच्च) ब्याजदरमा ८६ अर्ब २ करोड रुपैयाँ अन्तरबैंक कारोबार गरेका थिए ।
केन्द्रीय बैंकले करिब ७० करोड रुपैयाँ खर्च गरी निक्षेप खरिद, रिभर्स रिपोलगायत तरलता व्यवस्थापनमा प्रयोग हुने वित्तीय औजारको प्रयोग गरेको थियो । केन्द्रीय बैंकका प्रवक्ता त्रिलोचन पंगेनीले ब्याजदरमा आएको सुधारलाई सकारात्मक संकेत भएको बताए । “केन्द्रीय बैंकको प्रयासले मात्र नभई आर्थिक गतिविधि बढेपछि बैंकहरूमा थुप्रिएको पैसा बाहिर निस्कन थालेको हो,” उनले भने । लगानीका क्षेत्र बढेकाले अन्तरबैंक कारोबार बढेको पंगेनीको तर्क छ ।
फागुनसम्मको तथ्यांकका आधारमा वित्तीय संस्थाको लगानी पनि बढेको छ । फागुनसम्ममा वाणिज्य बैंकहरूले मात्र ७५ अर्ब २६ करोड रुपैयाँबराबरको अन्तरबैंक कारोबार गरेका छन् । यो रकम माघको तुलनामा दोब्बर हो । माघ मसान्तसम्ममा बैंकहरूले ३७ अर्ब ५७ करोड रुपैयाँमात्र अन्तरबैंक कारोबार गरेका थिए ।
चालू आर्थिक वर्षको आठ महिनामा अन्तरबैंक कारोबार गत आवको सोही अवधिको तुलनामा १३ अर्बले धेरै छ । गत आवको फागुनसम्मको ब्याजदर १.८ प्रतिशत थियो ।
वाणिज्य बैंकहरूबीचको कारोबार रकम बढे पनि वाणिज्य बैंक र विकास बैंक, वाणिज्य बैंक र फाइनान्स कम्पनी, विकास बैंक र विकास बैंक, विकास बैंक र फाइनान्स तथा फाइनान्स कम्पनी र फाइनान्स कम्पनीबीचको अन्तरवित्तीय संस्थाको कारोबार भने घटेको छ । अन्तरवित्तीय संस्थाबीचको कारोबार रकमसँगै ब्याजदर पनि घटेर ०.९८ प्रतिशतमा झरेको छ ।
चालू आवको आठ महिनासम्ममा अन्तरबैंक तथा वित्तीय संस्थाबीच ०.९८ प्रतिशत ब्याजदरमा ६ अर्ब ६८ करोड रुपैयाँको कारोबार भएको छ । गत आवको फागुनसम्ममा ४.०४ प्रतिशत ब्याजरमा २३ अर्ब १ करोड रुपैयाँ कारोबार गरेका थिए । तर, अन्तरबैंक तथा वित्तीय संस्था कारोबार दर फागुनमा सबैभन्दा कम हो, यसअघि यो दर १ प्रतिशतमाथि थियो ।
  अन्तरबैंक ब्याजदर ५ प्रतिशतमाथि        ",bank
"﻿काठमाडौं, १४ वैशाख – बिमा कम्पनीहरूले विनाशकारी भूकम्पमा भएको नोक्सानीको दाबीअनुसार अधिकांश रकम भुक्तानी गरेका छन् । गत वर्ष वैशाख १२ गते आएको विनाशकारी भूकम्पका कारण नोक्सानी भएपछि १८ अर्ब ४० करोड रुपैयाँबराबरको करिब साढे १७ हजार दाबी परेकामा अधिकांशको भुक्तानी भएको हो ।
सञ्चालनमा रहेका १७ निर्जीवन बिमा कम्पनीमा १७ हजार ६५८ दाबी परेका थिए । तीमध्ये ४ हजार ९१० आवेदन दाबी नलाग्ने ठहर बिमा समितिले गरेको छ । समितिका अनुसार एक वर्षको अवधिमा दाबी लाग्ने १२ हजार ७७५ आवेदनमध्ये ११ हजार ३८४ दाबी भुक्तानी भइसकेको हो । हालसम्म बिमा कम्पनीहरूले १० अर्ब ८६ करोड रुपैयाँबराबरको दाबी भुक्तानी गरेका हुन् । यो भुक्तानी कुल दाबी रकमको ५९ प्रतिशत हो । बिमा कम्पनीहरूमा १८ अर्ब ४० करोड रुपैयाँ (दाबी लाग्ने र नलाग्ने) बराबरको दाबी परेको थियो ।
सो अवधिमा बिमा कम्पनीहरूले १ अर्ब ६६ करोड रुपैयाँबराबरको पेस्की भुक्तानी गरेका छन् । बिमा कम्पनीहरूले ठूला योजना तथा अपार्टमेन्टका लागि भने पेस्की दिएका छन् । संख्याका आधारमा ९२ प्रतिशत दाबी भुक्तानी भए पनि रकमका अधारमा भने करिब ६० प्रतिशत मात्र भुक्तानी भएको छ । सानो रकममा तथा मूल्यांकन सहज भएका दाबीको भुक्तानी भएको छ । तर, मूल्यांकन जटिल भएका संरचनामा भूकम्पले पारेको नोक्सानी मूल्यांकन नै समय लाग्ने भएकाले बाँकी रहेको बताउँदै बिमा समितिका प्रवक्ता श्रीमान् कार्कीले भने, “सानो नोक्सानीका दाबी धेरैजसो भुक्तानी भएका छन् ।” ठूला योजनाको क्षति मूल्यांकनमै समय लाग्ने भएकाले जलविद्युत् कम्पनी तथा अपार्टमेन्ट क्षेत्रमा ठूला भुक्तानी बाँकी रहेको उनले बताए ।
  भूकम्पका ९२ प्रतिशत दाबीको भुक्तानी        ",bank
"﻿बुटवल, १५ बैशाख । नेपाल कम्युनिटी डेभलपमेन्ट बैंकले रुपन्देहीको मणिग्राममा सातौं शाखा कार्यालय संचालनमा ल्याएको छ । शाखा कार्यालयको बुधबार बैंक संचालक समितिका अध्यक्ष पशुपति घिमिरेले उद्घाटन गरे । शाखा कार्यालयको उद्घाटन गर्दै अध्यक्ष घिमिरेले बैंकिङ सेवाको सहज पहुंच नपुगेका ग्रामीण क्षेत्रहरुमा शाखा विस्तार गर्ने बैंकको नीति रहेको बताए ।
यस्तै बैंकले बुधबार नै रुपन्देहीको शंकरनगरमा एक्सटेन्सन काउन्टर पनि संचालनमा ल्याएको छ । अधिकृत पुंजी ३० करोड, जारी पुंजी २० करोड ९५ लाख र चुक्ता पुंजि १० करोड ९५ लाख रहेको बैंकको चैत मसान्तसम्ममा निक्षेप संकलन १ अरब १५ करोड र कर्जा प्रवाह ९३ करोड रहेको बैंकका कम्पनी सचिव भक्तबहादुर खड्काले जानकारी दिए । बैंकले १ः१ को अनुपातमा रु. १० करोड रुपैयां बराबरको हकप्रद शेयर निष्काशनको अन्तिम चरणमा पुगेको र उक्त शेयर चालु आर्थिक वर्ष भित्र पुंजीकृत भई चुक्ता पुंजी २० करोड ९५ लाख पुग्ने र आर्थिक वर्ष २०७३÷०७४ को अन्तसम्ममा बोनस शेयर वितरण र हकप्रद शेयर निश्कासनमार्फत चुक्ता पुंजी ५० करोड र अधिकृत पुंजी ७० करोड पु¥याउने योजना रहेको बैंकका प्रमुख कार्यकारी अधिकृत राजन खनालले बताए ।
बैंकले आ. व. २०७०÷०७१ को मुनाफावाट शेयरधनिहरुलाई ९.५ प्रतिशत वोनस शेयर र ०.५ नगद लाभांश वितरण गरेको जनाएको छ । बुटवलमा केन्द्रिय कार्यालय रहेको बैंकले रुपन्देहीको बुटवल, सौ.फर्साटिकर र भैरहवा, नवलपरासीको भुताहा र अरुणखोला तथा चितवनको टांडीस्थित शाखा कार्यालय एवं रुपन्देहीको रानीबगिया, चितवनको नारायणगढ बुद्धचोक र रुपन्देहीको शंकरनगरस्थित एक्सटेन्सन काउन्टरबाट बैकिङ्ग सेवा प्रदान गर्दै आएको छ ।
  कम्युनिटीको सातौं शाखा मणिग्राममा        ",bank
"﻿भुवन पौडेल
काठमाडौं, १६ वैशाख – नेपाल धितोपत्र बोर्डले बजार अध्ययन नगरी निर्देशन जारी गर्दा कार्यान्वयनमा समस्या आएको छ । बोर्डका निर्देशन बजार विकासका लागि सकारात्मक भए पनि सरोकारवालासँग आवश्यक छलफल नगरी कार्यान्वयन गर्न खोज्दा समस्या आएको हो ।
बोर्डले करिब २ महिनाअघि साधारण सेयर निष्कासन गर्दा निष्कासन बन्द भएको ३ दिनभित्र र बाँडफाँड भएको ५ दिनभित्रमा पैसा फिर्ता गर्न मर्चेन्ट बैंकरलाई निर्देशन दिएकोमा त्यो हालसम्म कार्यान्वयन हुन सकेको छैन ।
सेयर कारोबारको राफसाफ गर्ने क्लियरिङ बैंकको संख्या (हाल एकमात्र छ) वृद्धि गर्न गत चैत ३० गतेको समय तोकी नेपाल स्टक एक्सचेन्ज (नेप्से) लाई निर्देशन दिएकोमा त्यसको हालसम्म कुनै प्रक्रिया सुरु हुन सकेको छैन ।
नेपाल स्टक एक्सचेन्ज (नेप्से) को हालको कारोबार प्रणालीको स्तरोन्नतिका लागि दिएको निर्देशन पनि कार्यान्वयनको चरणमा जान सकेको छैन ।
लामो समयसम्म मौन रहेको पुँजीबजारको नियामक निकाय धितोपत्र बोर्ड पछिल्ला समयमा चर्चामा छ । बोर्डले धितोपत्र बजारको अवस्था तथा बजारमा कायम रहेका पूर्वाधार अध्ययन नगरी सुधारका लागि एकपछि अर्को गर्दै निर्देशन जारी गर्दै आएको छ । तर, बजार सम्बद्ध पक्ष ती निर्देशन कार्यान्वयन गर्न तयार हुँदा पनि सम्भव भएको छैन । बोर्डले करिब २ महिनाअघि साधारण सेयर निष्कासन गर्दा निष्कासन बन्द भएको ३ दिनभित्र र बाँडफाँड भएको ५ दिनभित्रमा पैसा फिर्ता गर्न मर्चेन्ट बैंकरलाई निर्देशन दियो । तर, त्यो निर्देशनको पूर्ण कार्यान्वयनका लागि वित्तीय प्रणालीको पनि सहयोग अनिवार्य हुन्छ । त्यसका लागि बोर्डले कुनै तयारी नगरी निर्देशन दिएकाले कार्यान्वयन हुन नसकेको हो । त्यसैगरी हालको नेप्सेको पूर्वाधार, संस्थागत क्षमता तथा जनशक्तिलाई नहेरी नेप्सेलाई कारोबार प्रणाली प्रतिस्थापन गर्नका लागि निर्देशन दिएको छ । त्यसका लागि नेप्सेले तत्काल नसक्ने जानकारी गराइसकेको छ । त्यसैगरी हालको कारोबार प्रणालीका आधारमा क्लियरिङ बैंकको संख्या बढाउन नसकिने भन्दै नेप्सेले बोर्डलाई जानकारी गराएको छ ।
बोर्डले हालको नेप्सेको अवस्था नहेरी ‘तत्काल गर’ भनेर निर्देशन जारी गर्दैमा काम नहुने बताउँदै नेप्सेका अध्यक्ष रामजी रेग्मीले भने, “नियामक निकायले भनेको कुरा हामी गर्छौं, तर, त्यसका लागि समय लाग्छ ।” नेप्सेको हालको कारोबार प्रणाली प्रतिस्थापन गरेपछि ३ होइन १० वटा क्लियरिङ बैंक थप्नु परे पनि आफूहरू तयार रहेको रेग्मीको भनाइ छ । पुँजी बजार जस्तो सेन्सेटिभ क्षेत्रमा नियामक निकाय आवेगमा आउन नहुने उनले बताए । “तत्काल गर भनेर गर्न सक्ने क्षमतामा नेप्से छैन,” उनले भने, “नेप्सेको क्षमता, जनशक्ति र पूर्वाधारअनुसार बोर्डले भने जसरी काम गर्न सक्ने अवस्था छैन ।”
बोर्डले दिएको निर्देशन मर्चेन्ट बैंकरहरूले पूर्णरूपमा पालना हुन नसक्ने बताइसकेका छन् । निर्देशनको कार्यान्वयनमा सक्दो प्रयास गर्नेमा भने मर्चेन्ट बैंकरहरूले बोर्डसँग मौखिक सहमति गरेका छन् ।
आफूहरूले दिएको निर्देशन पूर्णकार्यान्वयन हुन नसकेको स्वीकार गर्दै बोर्डका प्रवक्ता निरज गिरीले भने, “मातहतका संस्थाले नटेरेको अवस्था होइन, बोर्ड कमजोर भएको छैन ।” बोर्डले बजार विकासका लागि लिएको नीति अपेक्षाअनुसार कार्यान्वयन हुन नसकेको उनले बताए । बोर्डले नेप्सेलाई अन्तरराष्ट्रियस्तरको कारोबार प्रणालीमा लैजान भनेकामा नेप्सेले पनि प्रक्रिया अघि बढाएको उनको तर्क छ । मातहतका संस्थाले निर्देशन पालना गर्दिन नभनेको बताउँदै गिरीले भने, “काम भइरहे पनि पूर्ण भएको छैन, निर्देशन दिएका विषयमा विस्तारै काम भइरहेको छ ।”
  धितोपत्र बोर्डका निर्देशन कार्यान्वयन भएनन्        ",bank
"﻿यादव हुमागाई
काठमाडौं, १६ वैशाख
बैंक तथा वित्तीय संस्थासम्बन्धी ऐन (बाफिया)–०७२ मस्यौदाका प्रावधानमा सांसदहरू विभाजित भएपछि ऐन निर्माण प्रक्रियामा ढिलाइ भएको छ ।
बाफियाको मस्यौदामा सांसदहरूले राखेको संशोधन प्रस्तावमा छलफल गर्न अर्थ समितिले गत माघ ४ गते उपसमिति गठन गरेको थियो । विवादित विषयमा छलफल गरी प्रतिवेदन पेस गर्न उपसमितिलाई १५ दिनको समयसीमा दिइए पनि अहिलेसम्म प्रतिवेदन बुझाएको छैन ।
उपसमितिका संयोजक दीपक कुइँकेलले केही प्रावधानमा सांसदहरूबीच कुरा नमिल्दा प्रतिवेदन बनाउन ढिला भएको बताए । “अध्यक्ष र प्रमुख कार्यकारी अधिकृतको कार्यकाल तोक्ने, फाइनान्स कम्पनीले विद्युतीय कारोबार गर्न नपाउने विषयमा धेरै लामो छलफल भएको छ,” उनले भने, “उपसमितिमा सर्वसम्मत जुटाउने प्रयास गरेकाले ढिला भएको हो ।” संशोधन परेका विषय टुंगोमा पुग्न लागेको र संसद्को नयाँ अधिवेशन सुरु हुनेबित्तिकै प्रतिवेदन बुझाउने उनको भनाइ छ ।
उपसमितिमा सांसदहरू इच्छाराज तामाङ, उदय राणा, केदार सञ्जेल, गोमा कुँवर, बिमल केडिया र गोपाल दहित सदस्य छन् । उपसमिति सदस्य तामाङ सिभिल बैंकका वहालवाला अध्यक्षसमेत हुन् । लगानीकर्ताले आफ्नो लगानीको सुरक्षाका लागि जति समय पनि बैंक तथा वित्तीय संस्थाको सञ्चालक बन्न पाउनुपर्ने तर्क राख्दै अध्यक्षको कार्यकाल तोक्ने व्यवस्था हटाउन संशोधन प्रस्ताव दर्ता गराएका छन् । कार्यकाल तोक्ने व्यवस्था व्यवसाय गर्न पाउने संविधानको मौलिक हक विपरीत भएको उनले जिकिर छ । यसअघि तामाङलगायतका सांसदहरूले बैंक तथा वित्तीय संस्थाको पुँजी बढाउने राष्ट्र बैंकको निर्णयको अर्थ समितिमा विरोध गरेका थिए ।
विवादित विषयमा उपसमितिले विज्ञहरू बोलाएरसमेत छलफल गरेको थियो । छलफलमा पूर्वगभर्नर हिमालयशमशेर राणा, पृथ्वीराज लिगललगायतले भने अध्यक्ष तथा प्रमुख कार्यकारी अधिकृतको कार्यकाल तोक्ने व्यवस्था उपयुक्त भएको सुझाव दिएका थिए ।
एउटै व्यक्ति लामो कार्यकालसम्म पदमा बसिरहँदा संस्थाको सुशासनमा समस्या देखिएको तर्क राख्दै नेपाल राष्ट्र बैंकले अध्यक्ष तथा सञ्चालकको दुई कार्यकालभन्दा बढी बस्न नपाउने व्यवस्था प्रस्ताव गरेको थियो । तर, उक्त मस्यौदामा संशोधन गरी अर्थ मन्त्रालयले सञ्चालकको कार्यकालको सीमा हटाएर अध्यक्षलाई मात्रै दुई कार्यकालको सीमा तोकेर संसद्मा पेस गरेको थियो ।
अर्थमन्त्री विष्णु पौडेलले संसद्मा पेस गरेको बाफिया विधेयकबारे दफावार छलफलका लागि माघमा अर्थ समितिमा पठाएका थिए । विधेयक मस्यौदामाथि २२ जना सांसदले ५२ वटा संशोधन प्रस्ताव गरेका छन् । उनीहरूले बाफियामा सेयर बाँडफाँड, सञ्चालक समितिको योग्यता र कार्यकाल, प्रमुख कार्यकारी अधिकृतको योग्यता, सेयर खरिद, कर्जा असुली, बैंक खारेजी, जरिवाना, कर्मचारी युनियनलगायतका व्यवस्थामा संशोधन प्रस्ताव गरेका छन् ।
  बाफियाको प्रावधानमा सांसदहरू विभाजित        ",bank
"१७ वैशाख, काठमाडौं । बैंकिङ क्षेत्रमा हुने जोखिम न्यूनकिरण गर्ने उद्देश्यले नेशनल बैंकिङ ट्रेनिङ इन्स्टीच्यूटले ‘जोखिम व्यवस्थापन सम्मेलन-२०१६’ को आयोजना गर्ने भएको छ । ईन्ष्टीच्युटले स्ट्याण्डर्ड चार्टर्ड बैंक नेपालसंगको सहकार्यमा यही २०७३ बैशाख २२ गते राष्ट्रियस्तरको सम्मेलनको आयोजन गर्न लागेको हो ।
क्षेत्रमा देखा परेका विभिन्न किसिमका जोखिमहरुको समाधान गर्ने तरिकाहरु आदानप्रदान गर्नु रहेको एनबीआइले जनाएको छ । व्यवसायविस्तार, व्यापार विविधिकरण, सेवा तथा सुविधाहरुको बृद्धि, प्रविधिमा भर पर्नुपर्ने बाध्यता, अस्वस्थ्य प्रतिस्पर्धा आदिकारणले गर्दा जोखिम बृद्धि हुँदै गएको इन्स्टीच्यूटले जनाएको छ ।
बैंकिङ्ग क्षेत्रमा जोखिमका घटनाहरु बढ्दै गइरहेको पाइएको छ । बैंकिङ कसूर बढेसँगै बैंक तथा वित्तीय संस्थाहरुले प्रवाह गरेको ऋण डुब्ने क्रम पनि बढ्दो छ ।
हाल बैंक तथावित्तीय संस्थामानिश्कृय कर्जा करिव ४५ अर्व रुपैयाँ रहेको छ । बैंक तथा वित्तीय संस्थाहरु ऋण असुली न्यायाधिकरणको स्थापनासँगै करिव ४३ अर्व रुपैयाँ दाबी गरी करिव २ हजार ८ सय मुद्दाहरु दर्ता भई सकेका छन् । ११ वटा संस्थाहरु समस्याग्रस्त छन् भने ४ वटा संस्था त खारेजीमा नै गइसकेको छ ।
सम्मेलनमा नेपाल राष्ट्र बैंककापूर्व डेपुटी गभर्नर महाप्रसाद अधिकारी, स्ट्याण्डर्ड चार्टर्ड बैंक भारतमा सञ्चालन जोखिम प्रमुखकारुपमा कार्यरत उदय भाष्कर भेमुरी तथा नेपाल राष्ट्र बैंक विदेशी विनिमय विभागका कार्यकारी निर्देशक भिष्म ढुङ्गानाले प्रमुख वक्ताका रुपमा प्रस्तुतिकरण दिने छन् ।
त्यस्तै, नबिल बैंकका प्रमुख कार्यकारी अधिकृत सशिन जोशी र नेपाल एसबिआई बैंकका प्रमुख कार्यकारी अधिकृत अनुकुल भट्नागरले नेतृत्व र सहजीकरण गर्ने गरी स्ट्याण्डर्ड चार्टर्ड बैंकका प्रमुख जोखिम अधिकृत गोपी भण्डारी, एभरेष्ट बैंकका नायवमहाप्रवन्धक राजेश गौतम, एनआईसी एशिया बैंकका कार्यवाहक प्रमुख कार्यकारी अधिकृत लक्ष्मण रिसाल र तत्कालिन कमर्ज एण्ड ट्रष्ट बैंकका पूर्वप्रमुखकार्यकारी अधिकृत अनल राज भट्टराई सम्मिलित छुट्टा छुट्टै प्यानल डिष्कसन गरी जोखिमव्यवस्थापन रणनीति तयार गर्नकालागिनिचोड निकाल्ने कार्यक्रम रहेको छ ।",bank
"﻿२१ वैशाख, काठमाडौं । रेमिट्यान्स कारोबार सहज होस भन्ने उद्देश्यले ग्लोबल आइएमई बैंकले साउदी अरेवियाको नेशनल कर्मसियल बैंकको क्विक पेय सेवासँग मिलेर नेपालमा रेमिट्यान्य पठाउन सुरु गरेको छ ।
यो सेवा सुरु भएसँगै अब साउदी अरेवियामा रहेका नेपालीहरुले नेशनल कर्मसियल बैंकको क्विकपेयसेवाका १५० वटा एजेन्टहरु मार्फत नेपालमा आफ्ना आफन्तलाई सजिलैसँग पैसा पठाउन सक्नेछन् ।
यसरी पठाएको पैसा देशभर रहेका ग्लोबल आइएमई बैंकका सम्पूर्ण शाखाहरु, आइएमई रेमिट्यान्सका एजेन्टहरु र एस रेमिटका एजेन्टहरु मार्फतबाट तुरुन्त भुक्तानी गर्न सकिने बैंकले जनाएको छ ।
ग्लोबल आइएमई बैंकले स्थापना काल देखि नै युएई, कतार, बहराईन, भारत, अष्ट्रेलिया, जापान, मलेसिया, दक्षिण कोरीया लगायतका मुलुकहरुका बैंक तथा एक्स्चेन्ज हाउससँगको सहकार्यमा रेमिट्यान्स कारोबारलाई विशेष प्राथमिकताका साथ सेवा प्रदान गर्दै आएको बैकद्धारा जारी विज्ञप्तीमा उल्लेख छ ।",bank
"﻿नेपालगञ्ज, २२ वैशाख – बचतकर्ताको करिब ५ करोड रुपैयाँ हिनामिना गरेको अभियोगमा बाँके बचत तथा ऋण सहकारी संस्थाका प्रमुखहरू थुनामा परेपछि आफूहरू समस्यामा परेको सो संस्थाका बजार प्रतिनिधिहरू र बचतकर्ताहरूले बताएका छन् ।
सहकारी संस्थाका पदाधिकारी र प्रमुखहरू थुनामा परेपछि रकम फिर्ता माग्दै बचतकर्ताले सहकारीका संकलकलाई धम्क्याउने तथा घर घेराउसमेत गर्ने गरेको बताएका छन् ।
बजारमा दैनिक रूपमा रकम संकलन गर्न जाने सहकारीका प्रतिनिधिले सञ्चालकहरूलाई हिरासतमा राखेर मात्र समस्याको समाधान हुन नसक्ने भन्दै छिटो समाधान निकाल्न सरकारी निकायसँग आग्रह गरेका छन् ।
रकम हिनामिना पारेको आरोपमा संस्थाका कार्यकारी अधिकृत खिमु श्रेष्ठसहित ११ जनालाई जिल्ला प्रहरी कार्यालय बाँकेले पक्राउ गरी हिरासतमा राखेको छ ।
सहकारीका बचत संकलनकर्ता शेरबहादुर सिंह पुनले संस्थामा बचतकर्ताहरूको करोडौं रुपैयाँ फसेको बताए । यस्तै आफ्ना पीडा पोख्दै खजुराका बचतकर्ता बुद्धिसागर आचार्य र नेपालगन्ज बसपार्कका भीमबहादुर डाँगीले वर्षौंसम्म मेहनत गरेर बचत गरेको रकम सहकारीका कारण डुबेको बताएका छन् ।
उनीहरूले डुबेको रकम असुलीका लागि सम्बन्धित निकायमा पहल गरिरहे पनि कसैले चासो नदिएको गुनासोसमेत गरेका छन् । संस्थाका ५ शाखाबाट ४४ जना बजार प्रतिनिधिले करिब ८ हजार बचतकर्ताबाट बचत संकलन गर्ने गरेका थिए । बचतकर्ताको करिब–करिब ५ करोड १४ लाख रुपैयाँभन्दा बढी रकम संस्थाले ठगी गरेको आरोप छ ।
  हिनामिना सञ्चालकले, समस्या संकलकलाई        ",bank
"﻿काठमाडौं, २२ वैशाख – मेगा बैंकले साधारणसभाको निर्णयअनुसार जारी गर्न लागेको २५ प्रतिशत हकप्रद सेयर निष्कासनका लागि ग्लोबल आईएमई क्यापिटललाई बिक्री प्रबन्धक नियुक्त गरेको छ ।
यससम्बन्धी सम्झौतामा बैंकका सञ्चालन अधिकृत अनुपमा खुन्जेली र आईएमई क्यापिटलकी प्रमुख मर्चेट बैंकिङ नलिना श्रेष्ठले हस्ताक्षर गरे । २५ प्रतिशत हकप्रद सेयर निष्कासनपछि बैंकको चुक्ता पुँजीे ४ अर्ब ५ करोड पुग्नेछ । हाल ४४ शाखा, ४५ एटीएम काउन्टर, ५३ शाखारहित बैंकिङ सेवा र १ एक्सटेन्सन काउन्टरबाट सेवा दिइरहेको बैंकले २९ अर्ब निक्षेप संकलन गरी २६ अर्ब कर्जा प्रवाह गरेको छ ।
  मेगाको बिक्री प्रबन्धक आईएमई क्यापिटल        ",bank
"चुक्ता पूँजी १ अर्ब पूर्याउनु पर्ने व्यवस्था अनुसार कम्पनीले हकप्रद जारी गर्न लागेको हो । कम्पनीले प्रतिकित्ता एक सय रुपैयाँमा हकप्रद बिक्री गर्न लागेको हो । कम्पनीका मुख्य लगानीकर्तामा बिशाल, गोल्यान र त्रिवेणी समूहको लगानी रहेका छन् । ८० प्रतिशत संस्थापक र २० प्रतिशत सर्वसाधारण सेयर स्वामित्व रहेको कम्पनीको बजार हिस्सा ७ प्रतिशत बराबर रहेको रेटिङ कम्पनी इक्रा नेपालले उल्लेख गरेको छ । इक्राले कम्पनीलाई मध्यम स्तरको खेलाडीको रुपमा चित्रित गरेको छ । ३३ वटा शाखा सहित सञ्चालनमा रहेको कम्पनीको तीन वर्ष यताको प्रिमियम शुल्क आम्दानीको वृद्धिदर समग्र बजारको तुलनामा निकै कम छ । कम्पनीको प्रिमियम आम्दानीको वृद्धिदर २१ प्रतिशत छ भने समग्र क्षेत्रको औसत २९ प्रतिशत रहेको छ । कम्पनीले दायित्व घटाएकोले यस्तो भएको हो । कम्पनीले आफुले बहन गर्ने गरेको दायित्व (रिटेन्सन) ५७ प्रतिशतबाट घटाएर २९ प्रतिशतमा सिमित पारेको छ । यसले कम्पनीको अण्डरराइटिङ क्षमतालाई समेत प्रभाव पारेको छ । हुनतः कम्पनीले पुनरबीमाको राम्रो व्यवस्था गरेकै कारण कम्पनीको भुक्तानी क्षमता भने राम्रो रहेको छ । लगभग ८० प्रतिशत जोखिम कम्पनीले ए श्रेणीका पुनरबिमा कम्पनीमा सारेको छ । कम्पनीको व्यवसायको सबैभन्दा ठुलो हिस्सा मोटर बिमाले ओगटेको छ । यसको हिस्सा लगभग ७३ प्रतिशत बराबर रहेको छ । मोटर बिमामा उच्च केन्द्रीकरणकै कारण दाबीमा समेत वृद्धि भइरहेको छ ।
",bank
"﻿काठमाडौं, २२ वैशाख – नेपाल धितोपत्र बोर्डले हकप्रद सेयर निष्कासनसम्बन्धी सूचना सीमित लगानीकर्तालाई मात्र भएको भन्दै हालको व्यवस्थालाई सुधार गरेको छ । बोर्डले सूचना अभावका कारण लगानीबाट बञ्चित हुनु नपरोस् भन्दै हकप्रद सेयर निष्कासन गर्ने कम्पनीलाई राष्ट्रियस्तरमा सूचना प्रकाशन तथा प्रसारण गर्न निर्देशन दिएको हो ।
हकप्रद सेयरको निष्कासनसम्बन्धी सूचना तथा जानकारी समयमै प्राप्त गर्न नसकी हकप्रद सेयर आवेदन दिन नपाएको लगानीकर्ताहरूको गुनासो आएपछि बोर्ड ले यस्तो निर्देशन दिएको हो ।
नयाँव्यवस्थाअनुसार सूचनामा अति संक्षेपमा हकप्रद सेयरको निष्कासन खुला तथा निष्कासन बन्द हुने मिति, निष्कासनकर्ता कम्पनी र निष्कासन तथा बिक्री प्रबन्धककोे नाम, हकप्रद सेयरको अनुपात आदि समावेश गरिएको सूचना प्रकाशित गर्नुपर्छ । यस्ता सूचना समावेश गरी निष्कासन अघिदेखि बन्द हुँदासम्म विभिन्न चरण राष्ट्रियस्तरका पत्रपत्रिका अनलाईन रेडियोबाट सूचना प्रकाशन प्रसारण गर्नु पर्ने व्यवस्था गरिएको छ । साथै नबिकेका हकप्रद सेयर बोलकबोलमार्फत बिक्री गर्दा पनि सोही प्रकृतिले सूचना सक्दो धेरै सर्वसाधारणम्म पुग्ने गरी प्रकाशन प्रसारण गर्नु पर्ने व्यवस्था गरिएको छ ।
बिक्री नभएको हकप्रद सेयरको बोलकबोलसम्बन्धी सूचनासमेत लगानीकर्ताले समयमै पाउने गरी हालका व्यवस्था सुधार गरेको जनाइएको छ । यस्तो व्यवस्थाले लगानीकर्ताहरूले समयमै जानकारी पाउने तथा बजारलाई स्वच्छ, पारदर्शी तथा व्यवस्थित बनाउने बोर्डको अपेक्षा गरेको छ ।
  हकप्रद निष्कासनको जानकारी लगानीकर्तालाई देऊ : बोर्ड        ",bank
"﻿काठमाडौं, २३ वैशाख – नेपाल राष्ट्र बैंकका गभर्नर डा. चिरञ्जिवी नेपालले जोखिम न्यूनीकरणका लागि बैंक तथा वित्तीय संस्था स्वयं सक्रिय हुनुपर्ने बताएका छन् । जोखिम न्यूनीकरणमा राष्ट्र बैंकको भूमिका न्यून हुने भन्दै उनले त्यसका लागि प्रभावकारी कदम चाल्न बैंक सञ्चालकहरूलाई निर्देशन दिए । जोखिम व्यवस्थापनका लागि बैंक सञ्चालक समितिको ध्यान कम रहेको उनको भनाइ थियो ।
नेपाल बैंकिङ इन्स्टिच्युट (एनबीआई) ले बुधबार राजधानीमा गरेको जोखिम व्यवस्थापनसम्बन्धी कार्यशालामा गभर्नर नेपालले जोखिम व्यवस्थापन आधुनिक बैंकिङका लागि सुरक्षाको दोस्रो तह भएको बताए । “जोखिम व्यवस्थापन आजको परिवर्तित बैंकिङ परिवेशमा पुरातन बैंकिङको दैनिक कार्य मात्र नभई समस्या समाधानका लागि सुरक्षाको दोस्रो तह हो,” उनले भने । बैंक तथा वित्तीय संस्थाहरूमा जोखिम व्यवस्थापन अलग्गै कार्यको रूपमा विकसित भएको भन्दै उनले आन्तरिक लेखापरीक्षण स्वतन्त्र रहेको, क्रेडिट अप्रेजल तथा क्रेडिट जोखिम विश्लेषण उच्च तहको रहेको उल्लेख गरे ।
एनबीआईका अध्यक्ष शोभनदेव पन्तले जोखिम व्यवस्थापनका लागि ‘बटम टु टप अप्रोच’ मा नभइ ‘टप टु बटम अप्रोच’ मा काम गर्नुपर्ने सुझाव दिए । व्यवसाय विस्तारका लागि विकेन्द्रित प्रणाली लागू गर्न सकिने तर जोखिम व्यवस्थापनका लागि केन्द्रीकृत प्रणाली लागू गर्नुपर्ने उनको भनाइ थियो ।
सम्मेलनमा राष्ट्र बैंकका पूर्व डेपुटी गभर्नर महाप्रसाद अधिकारी, स्ट्यान्डर्ड चार्टर्ड बैंक भारतका सञ्चालन जोखिम प्रमुख उदय भाष्कर भेमुरी तथा राष्ट्र बैंक विदेशी विनिमय विभागका कार्यकारी निर्देशक भीष्म ढुंगानाले क्रेडिट जोखिम, सञ्चालन जोखिम र बजार जोखिम विषयमा कार्यपत्र पेस गरेका थिए ।
  जोखिम न्यूनीकरण गर्न बैंकहरू सक्रिय हुनुपर्छ : गभर्नर        ",bank
"﻿काठमाडौं, २३ वैशाख – राष्ट्रिय सहकारी संघले सहकारी संघ–संस्था सुदृढीकरण तथा व्यवसाय प्रवद्र्धनका लागि गरेको कार्यक्रममै सहकारीको विरोध गर्दै नाराबाजी भएको छ । संघले राजधानीमा गरेको गोष्ठी चलिरहँदा ओरेन्टल सहकारीबाट पीडित भएका बचतकर्ताहरूले आफूहरूको पैसा फिर्ता गर्नका लागि पहल नगरेको भन्दै धर्ना दिएका हुन् ।
दुई दिने गोष्ठीको पहिलो दिन बुधबार खानाको समय कार्यक्रम स्थलमा प्रवेश गरी एक सहकारी पीडितले मञ्चबाट सहकारीले गरिब जनताको पैसा खाएको र सहकारी नेताहरूले त्यस्ता संस्थाका सञ्चालकलाई संरक्षण गरेको भन्दै नाराबाजी गर्न थालेपछि आयोजकले बाहिर निकालेका थिए । त्यसपछि कार्यक्रम स्थलको गेटमा पीडितहरूले सहकारी विरोधी नाराबाजी गर्दै धर्ना दिएका थिए ।
समस्याग्रस्त भएको ओरेन्टल सहकारीमा मात्र सर्वसाधारणको ४ अर्ब रुपैयाँभन्दा बढी रकम ठगी भएको छ । पूर्वन्यायाधीश गौरीबहादुर कार्कीको संयोजकत्वमा गठित जाँचबुझ आयोगले १३० सहकारीका बचतकर्ताको ११ अर्ब ठगिएको प्रतिवेदन ०७१ जेठमा सरकारलाई बुझाएको थियो । आयोगले उच्चस्तरीय सम्पत्ति व्यवस्थापन आयोग बनाई समस्याग्रस्त सहकारीको सम्पत्ति खोजबिन, व्यवस्थापन र लिलाम गरी बचतकर्ताको रकम फिर्ता गर्न सुझाएको थियो । तर, अहिलेसम्म आयोग गठनको प्रक्रियासमेत अघि बढ्न नसक्दा सहकारीमा डुबेको सर्वसाधारणको रकम फिर्ता नहुने जोखिम बढ्दै गएको छ ।
सम्पत्ति व्यवस्थापन आयोग बनाउनकै लागि सरकारले अध्यादेशमार्फत विद्यमान सहकारी ऐन–०४८ संशोधन गरे पनि संसद्बाट पारित नहुँदा लागू हुन सकेन । हाल सहकारी तथा गरिबी निवारण मन्त्रालयले आयोग गठन गर्न सकिने व्यवस्थासहितको नयाँ ऐनको मस्यौदा तयारी गरी मन्त्रिपरिषद्मा पेस गरेको छ । तर, सहकारीका नेताहरूको विरोधका कारण ऐनको मस्यौदा मन्त्रिपरिषद्मा अड्किएर बसेको छ ।
सहकारी नेताहरूले ऐन ल्याउन नदिँदा आफूहरूले न्याय नआएको भन्दै पीडितहरूले दबाबमूलक कार्यक्रम गरिरहेका छन् । उनीहरूले मन्त्रालयका साथै राष्ट्रिय संघलगायत सरोकारवाला निकायमा धर्ना दिँदै आएका छन् । सोमबारदेखि केही पीडितहरूले सहकारी विभागमा रिले अनशनसमेत सुरु गरेका छन् ।
ऐनमा मेरो स्वार्थ छैन : मन्त्री केसी
उपप्रधान एवं सहकारी तथा गरिबी निवारणमन्त्री चित्रबहादुर केसीले भने सहकारी अभियान र सरकारका विवाद कारण नयाँ सहकारी ऐन आउन नसकेको बताएका छन् । गोष्ठीको उद्घाटन समारोहमा उपप्रधानमन्त्री केसीले विवादकै कारण प्रस्तावित सहकारी ऐन ४ महिनादेखि मन्त्रिपरिषद्मा अड्किएको जानकारी दिए । “समस्या देखाएर ऐन अड्काउँदा कसैलाई फाइदा छैन,” उनले भने, “विवादित विषयमा छलफल गरेर छिटो टुंग्याउनुपर्छ ।” ऐनमा आफ्नो कुनै स्वार्थ नरहेको पनि स्पष्ट पारे ।
कार्यक्रममा बोल्दै संघका अध्यक्ष केशव वडालले केही सहकारीमा देखिएको विकृतिलाई समग्र सहकारीमा जोड्न नहुने बताए । “केही सहकारीमा देखिएको समस्याले सिंगो सहकारी अभियानमा विकृति भनेर व्याख्या भएको छ,” उनले भने, “एक÷दुई संस्थामा समस्या देखिँदैमा सहकारी अभियान समाप्त हुँदैन ।”
मन्त्रालय र राष्ट्रिय संघको संयुक्त आयोजनामा भएको गोष्ठीमा देशभरका करिब ४ सय सहकारीकर्मीको उपस्थिति छ । गोष्ठीमा सहकारीका समस्या र समाधानका उपायका साथसाथै व्यवसायीकरणका विषयमा पछि छलफल गरी घोषणपत्र जारी हुनेछ ।
  सहकारी प्रवद्र्धन कार्यक्रममै पीडितको धर्ना        ",bank
"२३ वैशाख, काठमाडौं । नेपाल राष्ट्रबैकका गभर्नर डा. चिरञ्जिवी नेपालले मुलुकको सम्मुन्नत आर्थिक विकास हुन नसक्नुको मुख्य दोषी प्रशासनतन्त्र रहेको आरोप लगाएका छन् ।
मुख्य प्रशासनिक जिम्मा लिएकाहरुको दृष्टिकोणमा परिवर्तन आउन नसक्दा मुलुकले पुरानै अर्थनीतिलाई अंगाल्न बाध्य भएको गर्भनर नेपालको दाबी थियो ।
राजधानीमा बिहीबार स्वर्गीय डाक्टर भोलानाथ चालिसेका लेखको संग्रहीत कृति अल्पविरामको विमोचन गर्दै गर्भन नेपालले नीति निर्माताको इच्छाशक्ति, स्पष्ट विचार र दूरदर्शिता नभएका कारण मुलुकको सम्मुन्नत विकास हुन नसकेको बताए ।
समृद्धि फाउण्डेसनले बजारमा ल्याएको अल्पविराम पुस्तकमा स्वर्गीय डाक्टर चालिसेका लेखहरुलाई विभिन्न ८ भागमा वर्गिकरण गरी राखिएको छ । सबै लेखहरु मुलुकको आर्थिक विकास संग केन्द्रीत छन् ।",bank
"﻿भुवन पौडेल
काठमाडौं, २३ वैशाख – मुलुकमा लगानीमैत्री वातावरण न्यून भए पनि वित्तीय क्षेत्रमा खासै असर परेन । आर्थिक वृद्धिदर ०.७७ प्रतिशतमा खुम्चिएका बेला वाणिज्य बैंकको नाफा भने करिब ३० प्रतिशत बढेको छ । भूकम्प र नाकाबन्दीले आर्थिक गतिविधि स्थिर भइरहँदा वाणिज्य बैंकको कार्य सम्पादन सकारात्मक देखिएको हो ।
चालू आर्थिक वर्षको चैत मसान्तसम्मको अपरिष्कृत वित्तीय विवरणअनुसार ११ वाणिज्य बैंकको खुद नाफा बढेको छ । हालसम्म प्रकाशित विवरणमध्ये नबिल, ग्लोबल आईएमई, नेपाल इन्भेस्टमेन्ट र एभरेस्ट बैंकको खुद नाफा १ अर्बभन्दा बढी छ । गत आवको सोही अवधिमा नबिल बैंकको नाफामात्र १ अर्बभन्दा माथि थियो । चालू आवको चैतसम्ममा नबिल बैंकको खुद नाफा २ अर्ब रुपैयाँभन्दा धेरै छ ।
चालू आवमा वित्तीय क्षेत्रमा देखिएको अधिक तरलता (लगानीयोग्य पुँजी)ले ब्याजदर पनि घटेको छ । लगानी क्षेत्र अभावमा वित्तीय क्षेत्रमा तरलता बढेको हो । बैंक वित्तीय संस्थाले लगानी गर्न नसकेपछि नेपाल राष्ट्र बैंकलाई समेत तरलता व्यवस्थापनमा हम्मेहम्मे प¥यो । यस्तो अवस्थामा पनि ११ वाणिज्य बैंकले ९ अर्ब ९० करोड ५९ लाख रुपैयाँ खुद नाफा गरेका छन्, जुन गत वर्षको चैत मसान्तसम्मको तुलनामा २९.८४ प्रतिशत बढी हो । गत वर्षको सोही अवधिमा यी बैंकले ७ अर्ब ६२ करोड ९० लाख रुपैयाँ खुद नाफा गरेका थिए ।
वाणिज्य बैंकले निक्षेप र कर्जाबीचको अन्तर (स्प्रेड दर) बढाएकाले नाफा बढेको हो । राष्ट्र बैंकका अनुसार स्प्रेड दर ५ प्रतिशतभन्दा बढी हुनु हुँदैन । तेस्रो त्रैमासमा बैंकहरूको स्प्रेड दर बढेको सानिमा बैंकका प्रमुख कार्यकारी अधिकृत भुवनकुमार दाहालले बताए । “स्प्रेड दर बढेकाले ब्याज आम्दानी बढेको हो ।” पहिले ३ प्रतिशतसम्मको स्पे्रड दर अहिले ५ प्रतिशतनजिक छ ।
बैंकहरूको आम्दानीको प्रमुख स्रोत नै ब्याज हो । चैतसम्ममा ११ वाणिज्य बैंकको मात्र ब्याज आम्दानी १६ अर्ब ७० करोड रुपैयाँ छ, यो गत आवको चैतसम्मको तुलनामा २ अर्ब ८७ करोड धेरै हो । गत वर्षको सोही अवधिमा ११ बैंकले १३ अर्ब ८३ करोड रुपैयाँ खुद ब्याज आम्दानी गरेका थिए । बैंकहरूले विदेशी विनिमयबाट गर्ने आम्दनीमा सुधार आएकाले पनि खुद नाफा बढेको दाहालले बताए ।
लगानीका क्षेत्र सीमित भएपछि बैंकहरूले विदेशी विनिमयलाई आम्दानीको दोस्रो बलियो स्रोत बनाएका हुन् । चालू आवको चैतसम्ममा ११ बैंकले १७ अर्ब ७८ करोड रुपैयाँ विदेशी विनिमयबाट कमाएका छन्, जुन गत आवको सोही अवधिको तुलनामा ३ अर्ब ६९ करोड बढी हो । गत आवको चैतसम्ममा यी बैंकले १४ अर्ब ९ करोड विदेशी विनिमयवाट आम्दानी गरेका थिए ।
बैंकले तरलता बढे पनि निक्षेपमा दिने ब्याजको तुलनामा कर्जामा लिने ब्याज कम घटाएकाले पनि नाफा बढेको हो । बैंकहरूले न्यून ब्याजदरमा निक्षेप लिए तर पुरानो र नयाँ कर्जाको ब्याज भने खासै घटाएनन् । त्यसले पनि नाफा सकारात्मक बनेको हो ।
  ११ वाणिज्य बैंकको नाफामा ३०% वृद्धि        ",bank
"﻿२४ वैशाख, काठमाडौं । धितोपत्र बोर्डले ओटीसी(ओभर द काउन्टर) कारोबारलाई वृद्धि गर्न पहल सुरू गरेको छ । बोर्डले शुक्रबार प्रेस विज्ञप्ति जारी गर्दै समग्र सेयर बजारको दायरा वृद्धि गर्न तथा नियमित कारोबार नभैरहेका पब्लिक कम्पनी तथा सार्वजनिक संस्थानहरुको कारोबारलाई विवादमुक्त र सरल गराउन बोर्ड प्रयासरत रहेको जानकारी दिएको छ ।
हालसम्म ४ वटा कम्पनीको ८ लाख २७ हजार ३ सय ८४ कित्ता सेयर ओटीसी बजारमा कारोबार भइसकेको बोर्डले जनाएको छ ।
नियमित कारोबार नभएका कम्पनी, सार्वजनिक संस्थान, सूचिकरण खारेज भएका कम्पनीहरुले ओटीसीमा दर्ता भएर कारोबार गर्ने सम्बन्धी व्यवस्था ओटीसी बजार सञ्चालन सम्बन्धी विनियमावली २०६५ ले गरेको थियो । सोही अनुसार बोर्डले कम्पनी रजिष्ट्रारको कार्यालयलाई पत्र लेखेर ओटीसी कारोबारको प्राविधिक व्यवस्थापनका लागि आग्रह गरिएको थियो ।
कम्पनी रजिष्ट्रारको कार्यालयले माघ २१ गते पब्लिक लिमिटेड कम्पनीहरु ओटीसीमा दर्ता हुनुपर्ने व्यवस्था गरेको थियो । ओटीसी कारोबारले सेयर बजारको दायरा वृद्धि गर्नुका साथै कर पारदर्शी हुने तथा विवादरहित कारोबार समेत हुने बोर्डले बताएको छ ।",bank
"﻿२८ वैशाख, काठमाडौं । युके एड सक्षम टु फाइनान्सको सहयोगमा जनता बैकले दार्चुला जिल्लाका ४ वटा गाविसहरुमा शाखारहित बैंकिङ सेवा सुरु गरेको छ । ग्वानीगा, बगौरा बजार, उकुगा, जौलजिवीखर र रिथाचौपाटा लगायतका वाविसमा शाखारहित बैंकिङ सेवा विस्तार गरिएको हो ।
जनता बैकंले सक्षम एक्सेस टु फाईनान्ससगँको सहकार्यमा ‘सक्षम एक्सेस टु रुरल बैकिग’ परियोजना संचालनगरिरहेको छ, जसमार्फत आगामी ३ बर्षमा ५० शाखारहित बैकिङ इकाइ स्थापना गर्ने लक्ष्य छ ।
नेपालको सुदुर पश्चिमका पहाडी क्षेत्रकाबासिन्दाहरु शिक्षा, स्वास्थ्यलगायतका क्षेत्रमा पछाडि पर्नुका साथसाथै यहाँका बासिन्दाहरुले आवश्यक वित्तिय सेवाको समेत सुलभ पहुँच पाउन सकेका छैनन् ।
सामान्य आर्थिक कारोबार गर्नका लागि यहाँका मानिसहरुले लामो दूरी हिडेर जिल्ला सदरमुकामसम्म आउनुपर्ने बाध्यता छ । शाखारहित बैंकिङको माध्यमबाट मानिसहरुले सुरक्षित र सुविधाजनकरुपमाआˆनै गाउँटोलमा बचत गर्ने , बचत रकम निकाल्ने, मोबाईल रिचार्ज गर्ने जस्ता विभिन्न कार्य गर्न सक्दछन् । यसले मानिसहरुलाई वचतगर्ने बानी पनि बसाल्ने छ । शाखारहित बैंकिङ सेवाको शुरुवातले थप मानिसहरुलाई औपचारिक वित्तीय क्षेत्रमा पुर्‍याउन सघाउनेछ ।",bank
"﻿काठमाडौं, ३१ वैशाख (कास) – लघुवित्तमा कारोबार गर्ने सदस्यहरूको अनुभव आदान–प्रदान गर्ने उद्देश्यका साथ आगामी जेठ २ र ३ गते राजधानीमा लघुवित्त सदस्य सम्मेलन हुने भएको छ ।
लघुवित्त कम्पनीहरूको आयोजनमा हुन लागेको सम्मेलनमा ६०० भन्दा बढी लघुवित्तका सदस्य र १०० पदाधिकारी तथा नीति निर्माता गरी ७०० जनाको सहभागिता रहने आयोजक समितिका अध्यक्ष शंकरमान श्रेष्ठले जानकारी दिए ।
सम्मेलनबाट लघुवित्त सदस्यको अनुभव आदान–प्रदान, उनीहरूको उत्प्रेरणाका साथै लघुवित्तमा रहेका विकृति र विसंगति अन्त्य गर्न सघाउ पु¥याउने अध्यक्ष श्रेष्ठले बताए । “लघुवित्तका सदस्यहरूको अनुभव आदान–प्रदान गर्ने गरी पहिलोपटक सम्मेलन हुन लागेको हो,” बिहीबार आयोजित पत्रकार सम्मेलनमा उनले भने, “यसबाट लघुवित्तलाई व्यवस्थित बनाउन र राष्ट्रिय लघुवित्त नीति बनाउन सहयोग पुग्नेछ ।” सम्मेलनमा गाउँ–गाउँमा लघुवित्त ऋण लिएर सफल भएका महिलाहरूको उपस्थिति रहने र यसबाट लघुवित्त संस्थाप्रति हेर्ने दृष्टिकोणसमेत परिवर्तन हुने उनको भनाइ छ ।
सम्मेलनका लागि श्रेष्ठको अध्यक्षतामा १५ सदस्यीय आयोजक समितिसमेत गठन गरिएको छ । सम्मेलनको संयोजन स्वावलम्बन विकास केन्द्रले गर्ने बताइएको छ ।
हाल नेपालमा ४१ लघुवित्त विकास बैंक, २५ गैर सरकारी संस्था र १०० भन्दा बढी सहकारी संस्थाले लघुवित्त सेवा दिइरहेका छन् । लघुवित्त संस्थामार्फत १८ लाख परिवारमा ३ खर्ब ऋण प्रवाह भएको छ । लघुवित्तमा असुलीदर पनि ९९ प्रतिशत छ ।तर, लघुवित्त संस्थाहरूले बढी ब्याजदर लिने गरेको गुनासो छ । लघुवित्तका क्षेत्रमा लामो समय बिताएका श्रेष्ठ भने लघुवित्तले दिएको सेवाको तुलनामा ब्याजदर उच्च नभएको बताउँछन् । “लघुवित्तको सेवालाई टाईसुट लगाउने बैंकको ब्याजदरसँग तुलना गर्न हुँदैन,” उनले भने, “हामीले ग्रामीण र दुर्गम ठाउँमा पुगेर दिएको सेवाको तुलनामा ब्याजदर उच्च होइन ।” देशमा गरिबी घट्नुको एउटा कारण लघुवित्तको सेवा पनि भएको दाबी गर्दै उनले बैंकिङ सेवा नपुगेका ठाउँमा पुगेर सेवा गर्न तयार रहेको बताए ।
  लघुवित्त सदस्य सम्मेलन जेठमा        ",bank
"﻿काठमाडौं, ३१ वैशाख (कास) – नेपाल अडिटर्स एसोसिएसन (अडान) को मध्यमाञ्चल क्षेत्रीय अध्यक्षमा केशवराज पौडेल चयन भएका छन् । बुधबार हेटौंडामा भएको अधिवेशनबाट उपाध्यक्षमा रामकुमार बर्तौला, सचिवमा प्रद्युम्न सेढार्इं, सहसचिवमा उमेश मिश्र, कोषाध्यक्षमा मुरारी आचार्य चयन भए । यसैगरी सदस्यहरू चन्द्रमोहन अधिकारी, राजन तिम्सिना, भेषराज कोइराला, इन्द्रमणि गैरे, विष्णु अधिकारी र शंकर थापा निर्वाचित भए ।
अडानका केन्द्रीय उपाध्यक्ष एवं आइक्यानका पूर्वपार्षद् कृष्ण पौडेलले मुलुकमा आर्थिक बेरुजु, भ्रष्टाचार र बेथिति बढ्दै गएको र यो अवस्थाको अन्त्य नभएसम्म आर्थिक समृद्धि नहुने बताए । अधिवेशनमा नेपाल चार्टर्ड एकाउन्टेन्ट्स संस्था (आइक्यान) का पार्षद् सूर्य अधिकारीले आर्थिक अनुशासन र सामाजिक सुशासनका लागि लेखापरीक्षक जिम्मेवार हुनुपर्ने बताएका थिए । आगामी जेठ २१ देखि २३ गतेसम्म अडानको राष्ट्रिय महाधिवेशन काठमाडौंमा हुँदैछ । यसका लागि ‘आर्थिक समृद्धि र सुशासन साझा अभियान, पेसागत हकहित र क्षमता अभिवृद्धि हाम्रो अडान’ भन्ने नारासमेत चयन गरेको छ ।
  अडान मध्यमाञ्चल अध्यक्षमा पौडेल        ",bank
"﻿रुपन्देही, १ जेठ – नेपाल राष्ट्र बैंकका गभर्नर डा चिरञ्जीवी नेपालले ग्रामीण क्षेत्रमा वित्तीय पहुँच पुर्याउनका लागि वित्तीय संस्थाले लक्ष्यमा रहेर काम गर्नुपर्ने बताएका छन् । अहिलेको समयमा पनि दुई चौथाइ नेपाली वित्तीय क्षेत्रको पहुँच बाहिर रहनु बिडम्बना भएको भन्दै उनले त्यसलाई सुधारेर ग्रामीण क्षेत्रमुखी कार्यक्रम गर्न निर्देशन दिएका छन् ।
बुटवलमा केन्द्रिय कार्यालय रहेको चौतारी लघुवित्त वित्तीय संस्थाको आज बिहान उद्घाटन गर्दै उनले बैंकको मूल लक्ष्य सबै जनतालाई बैकिङ पहुँचमा पुर्याउने हुनुपर्ने बताए । उनले ग्रामीण क्षेत्रको उत्पादनलाई आर्थिक विकासमा रुपान्तरण गर्नका लागि वित्तीय संस्थाको महत्वपूर्ण भूमिका हुने बताए ।
‘
नयाँ÷नयाँ क्षेत्र पहिचान गरेर बैंकमा थुप्रिएको पैसा लगानी गर्नुस, अहिले अवसर छ, उनले भने । राष्ट्र बैंकले वित्तीय संस्था सुधारका लागि नयाँ नयाँ नीति बनाउँदै गइरहेको उनले जानकारी दिए । देशको लागि पनि केही गर्नुपर्छ भन्ने सोचले पैसाको सदुपयोग गर्दै रोजगारीको विकासमा लाग्नुपर्ने समय आएको उनले उल्लेख गरे ।
कार्यक्रममा राष्ट्र बैंकका कार्यकारी निर्देशक विनोद आत्रेयले १८ प्रतिशत जनता वित्तीय संस्थाको पहुँच बाहिर रहेको भन्दै त्यसलाई समेट्ने गरी नयाँ वित्तीय संस्थाको स्वीकृति दिने गरिएको बताए । ४१ वटा लघु वित्तले सेवा दिइरहेको र ६० भन्दा बढी दर्ता प्रक्रियामा रहेको जानकारी दिँदै उनले चुनौतिलाई समाधान गर्न सके राम्रो प्रगति गर्नसक्ने उल्लेख गरे ।
कार्यक्रममा राष्ट्र बैंकका पूर्व कार्यकारी निर्देशक भाष्करमणि ज्ञवाली, भैरहवा शाखाका व्यवस्थापक जगत नेपाल, डेभलपमेन्ट बैंक एसोसिएसनका उपाध्यक्ष प्रकाश पौडेल, नेपाल लघुवित्त बैंकर्स सङ्घका अध्यक्ष धर्मराज पाण्डे, चौतारी वित्तीय संस्थाका अध्यक्ष जगत पोखरेल, कार्यकारी अधिकृत मनिकर कार्की, सञ्चालक लालहरी पाण्डेलगायतले बोलेका थिए ।
दश जिल्ला स्वीकृति लिएको चौतारीले केही समयअघि कारोबार सुरु गरेको थियो । पाल्पा, नवलपरासी, रोल्पालगायतका जिल्लामा शाखा सञ्चालनमा ल्याएको छ । रासस
  वित्तीय संस्थालाई गाउँ केन्द्रित हुन गभर्नर नेपालको निर्देशन        ",bank
"७ कात्तिक, काठमाडौं । चालु आव २०७४/७५ को पहिलो त्रैमाशमा सिटिजन्स बैंकको नाफा र सेयरमा प्रतिफल दुवै घटेको छ । बैंकको नाफा ७.५४ प्रतिशतले घटेर ३१ करोडमा सिमित भएको छ । गत आवको बैंकले पहिलो त्रैमाशमा ३४ करोड रुपैयाँ नाफा आर्जन गरेको थियो । बैंकको सञ्चालन नाफा भने २० प्रतिशतले बढेर ४२ करोड रुपैयाँ पुगेको छ । तर, गत आव राइट ब्याक रकम उच्च रहेको बैंकको चालु आवमा यो रकम घटेपछि नाफा पनि कम भएको हो । गत आवमा बैंकले ४४ करोड रुपैयाँ राइट ब्याक गरेकोमा यसपटक यो रकम ७ करोडमा सिमित भएको छ । बैंकको खुद व्याज आम्दानी भने १० प्रतिशतले मात्र बढेको छ । यो रकम ४८ करोड १४ लाख रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट २१ करोड रुपैयाँ आर्जन गरेको छ । यो रकममा २२.५५ प्रतिशतको वृद्धि हो । बैंकको निक्षेप ८ प्रतिशतले बढेर ५४ अर्ब ६३ करोड रुपैयाँ पुगेको छ भने कर्जा १४ प्रतिशतले वृद्धि भएर ५० अर्ब पुगेको छ । बैंकको निक्षेपको तुलनामा कर्जाको अनुपात ९१ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७६ प्रतिशत रहेको बैंकको वित्तीय विवरणमा उल्लेख छ । बैंकको कुल कर्जा लगानीमा ४३ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २१ अर्ब ५५ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा ५ करोड ४७ लाख रुपैयाँ राखेको छ । बैंकको खराब कर्जाको अनुपात १.९९ प्रतिशत रहको छ भने १ सय ३५ प्रतिशत प्रोभिजनिङ गरेको उल्लेख छ । बैंकको सेयरमा प्रतिफल २१.९९ प्रतिशतबाट घटेर १३.३२ प्रतिशत भएको छ । बैंकको चुक्ता पूँजी ३ अर्बले बढेपछि सेयरमा प्रतिफल घटेको हो । बैंकको चुक्ता पूँजी ८ अर्ब २ करोड रहेको छ भने सञ्चिती १ अर्ब ६८ करोड रुपैयाँ रहेको छ । बैंकको प्रतिसेयर आम्दानी १५.९० रुपैयाँ , मूल्य आम्दानी अनुपात १९.३१ गुणा र प्रतिसेयर नेटवर्थ १ सय २१ रुपैयाँ रहेको छ ।
",bank
"﻿काठमाडौं, २ जेठ । वाणिज्य बैंकहरूले चालू आर्थिक वर्षको सुरुवातको तुलनामा चैत मसान्तसम्ममा आधार ब्याजदर साढे २ प्रतिशतसम्मले घटाएका छन् । वित्तीय प्रणालीमा देखिएको अधिक तरलता समस्याले बैंकहरूको आधार ब्याजदर (बेस रेट) घट्दो क्रममा देखिएको हो ।
बैंकहरूले निक्षेपमा दिने ब्याजदर कम भएपछि कर्जामा लिने ब्याज पनि घटाउनुपर्छ । चालू आवको तेस्रो त्रैमास अर्थात् चैत मसान्तसम्ममा बैंकहरू अधिक तरलताको समस्यामा थिए । सोही कारण निक्षेपमा दिने ब्याजदर न्यून भयो भने कर्जामा लिने ब्याजदर पनि घट्यो । बैंकहरूले निक्षेपमा दिने ब्याजदर घट्नेबित्तिकै बेस रेट कम भएको हो । सो अवधिमा बैंकहरूले कर्जा र निक्षेपको ब्याजदर अन्तर भने बढाएका छन् । खर्च कम भएसँगै बैंकहरूको आम्दानी पनि घट्यो । तर, समग्रमा आम्दानी बढाउनका लागि बैंकहरूले स्प्रेड दरमा वृद्धि गरे ।
बैंकहरूको मुख्य खर्च निक्षेपमा दिने ब्याजदर हो । अधिक तरलता भएका बैंकहरूले अहिले पनि बचत खातामा दिने अधिकतम ब्याजदर ४ प्रतिशत हो । चल्ती र बचतको निक्षेप धेरै भएमा त्यो वित्तीय संस्थाको आधार दर कम हुन्छ । चल्ती खाताको निक्षेपमा ब्याज तिर्नु पर्दैन भने बचतको न्यूनतम तिरे हुन्छ । यसले गर्दा खर्च अर्थात् बैंकको लागत कम हुन्छ । लागत घटे आधार ब्याजदर पनि घट्छ ।
आधार ब्याजदर धेरै भएमात्र बैंकलाई फाइदा हुने सानिमा बैंकका प्रमुख कार्यकारी अधिकृत भुवनकुमार दाहाल बताउँछन् । “बेस रेट धरै भएमा बैंकले कर्जा प्रवाह गर्दा आफ्नो लागत नै धेरै देखाउनुपर्दा ‘बरोअर’ले एक–दुई प्रतिशतमा सम्झौता गर्दैनन्,” उनले भने । बैंकहरूको आधार दर घट्दा कर्जा लिनेलाई फाइदा हुने उनको भनाइ छ ।
केही समययता वित्तीय प्रणालीमा थुप्रिएको अधिक तरलताले बैकहरूले न्यून ब्याजदरमा पनि लगानी गरेको अवस्था छ । आधार दरका आधारमा कर्जा लिनेले ब्याजदर तिर्ने भएकाले थोरै बेस रेटमा बार्गेनिङ धेरै हुने दाहालको भनाइ छ ।
गत असारमा ९.४८ प्रतिशत आधार ब्याजदर निर्धारण गरेको जनता बैंकले २.४५ प्रतिशतले घटाएर चैतमा ७.०३ मा झरेको छ । असारमा सबैभन्दा धेरै आधारदर भएको जनता बैंकमा चल्ती खाता र बचत खाताको निक्षेप धेरै भएकाले लागत कम भए पनि बेस रेट सबैभन्दा धेरै प्रतिशतले घटाएको हो । त्यसैगरी चैतसम्ममा सबैभन्दा थोरै बेस रेट नबिल बैंकको छ । चल्ती तथा बचतमा धेरै निक्षेप हुने भएकाले बैंकले बेसरेट ४.०१ कायम गरेको हो । असारमा यो बैंकको बेसरेट ५.७८ थियो । चैतसम्ममा एनसीसी बैंकको भने सबैभन्दा धेरै ७.३९ प्रतिशत बेसरेट छ । एनसीसी बैंकले पनि असारको तुलनामा १.३१ प्रतिशतले बेसरेट घटाएको छ ।
  बैंकहरूको आधार ब्याजदर घट्यो        ",bank
"﻿यादव हुमागाई
काठमाडौं, २ जेठ – नेपाल राष्ट्र बैंकले उत्पादनशील क्षेत्रमा लगानी बढाउन विभिन्न नीति लिए पनि बैंक तथा वित्तीय संस्था भने थोक तथा खुद्रा व्यापारमै केन्द्रित छन् । उद्योगलगायतका उत्पादनशील क्षेत्रको तुलनामा व्यापारमा कर्जाको माग बढेको र जोखिमसमेत कम भएकाले व्यापारिक क्षेत्रमा बैंकले लगानी बढाएका हुन् ।
नेपाल राष्ट्र बैंकको तथ्यांकअनुसार आर्थिक वर्ष ०७२/७३ को फागुनसम्ममा बैंक तथा वित्तीय संस्थाले थोक तथा खुद्रा व्यापारमा ३ खर्ब २९ अर्ब रुपैयाँ लगानी गरेका छन्, यो कुल कर्जा रकमको २२ प्रतिशत हो । यो अवधिमा बैंक तथा वित्तीय संस्थाको कुल लगानी १५ खर्ब ५ अर्ब रुपैयाँ छ ।
बैंकहरूले उत्पादनशील क्षेत्रमा राष्ट्र बैंकले तोकेअनुसार कर्जा लगानी गरेका छैनन् । केन्द्रीय बैंकले बैंकहरूलाई कुल लगानीको २० प्रतिशत कर्जा उत्पादनशील क्षेत्रमा गर्न निर्देशन दिए पनि चालू आवको फागुनसम्म १७.८९ प्रतिशतमात्र लगानी गरेका छन् ।
नेपाल बैकर्स संघका अध्यक्ष उपेन्द्र पौड्याल देशको आर्थिक गतिविधि नै आयातीत व्यापारमा केन्द्रित भएकाले बैंकहरूको लगानी यसै क्षेत्रमा बढी भएको बताउँछन् । “तपाईं आफैं भन्नुहोस् एक वर्षमा कति उद्योग स्थापना भए ?” उनले प्रश्न गरे, “उद्योग नै नखुलेपछि बैंकहरूले मात्र कर्जा दिन्छु भनेर भएन ।”
उत्पादनशील क्षेत्रमा बैंकहरूलाई ‘जाऊ’ भनेर दबाब दिएरमात्र नहुने र त्यसका लागि आधारभूत विकास गर्न सरकार लाग्नुपर्ने पौड्यालको भनाइ छ । “उत्पादनशील क्षेत्रमा जाऊ भन्नुअघि त्यो व्यवसाय टिक्ने वातावरण सरकारले बनाउनुपर्छ,” उनले भने, “त्यसपछि बैंक आफैं गइहाल्छ नि !” बैंकको लगानीकै कारण नेपालमा कार्पेट, पस्मिना, तयारी पोसाकलगायतका व्यवसाय स्थापित भएको उदाहरण उनले दिए ।
सिभिल बैंकका प्रमुख कार्यकारी अधिकृत किशोर महर्जन दैनिक उपभोग्य सामानको कारोबारमा कर्जाको माग बढ्दै गएकाले बैंकको लगानी पनि बढ्दै गएको बताउँछन् । गाडी, खाद्यान्न, लत्ताकपडालगायतका सामान विदेशबाट आयात हुने र यसका लागि एलसीमार्फत बैंकिङ च्यानलको प्रयोग हुने भएकाले पनि व्यापारिक कर्जा धेरै देखिएको उनको भनाइ छ । व्यापारिक कर्जाबाट उत्पादनमुलक क्षेत्रका उद्योगको कच्चा पदार्थ आउने भएकाले यसबाट उत्पादन क्षेत्रमा योगदान पुग्ने महर्जनले बताए ।
नेपाल राष्ट्र बैंकका डेपुटी गभर्नर चिन्तामणि शिवाकोटी उत्पादनशील क्षेत्रको कर्जा लगानी बढाउने विषय राष्ट्र बैंकको प्राथमिकतामा रहेको बताउँछन् । “विभिन्न नीतिगत र प्रोत्साहन व्यवस्था गरी उत्पादनशील क्षेत्रको कर्जा बढाउन प्राथमिकता दिएका छौं,” उनले भने, “बैंकहरूको कर्जा पनि विस्तारै बढ्दैछ ।”
उत्पादनशील क्षेत्रतर्फ लगानी तथा निर्यात विस्तारमा समेत सहयोग पुर्याउने उद्देश्यले राष्ट्र बैंकमार्फत बैंकहरूलाई सहुलियत दरमा पुनर्कर्जा दिने गरिएको छ । यस्तो कर्जा बैंकहरूले समेत सहुलियत ब्याजदरमा ग्राहकलाई लगानी गर्नुपर्ने व्यवस्था छ ।
आव ०७२/०७३ फागुनसम्ममा बैंकहरूको क्षेत्रगत लगानी (रु. १० लाखमा)
थोक तथा खुद्रा विक्रेता : ३२९६५०
उत्पादनमुलक उद्योग : २७९००४
निर्माण : १६३०८१
फाइनान्स, इस्योरेन्स/घरजग्गा : १२१४४२
सेवा उद्योग : ७१९२०
यातायात, सञ्चार र सार्वजनिक सेवा : ७१९२०
कृषि तथा वनजंगल : ७०९९९
उपभोग : ४२४८४
होटल तथा रेस्टुराँ : २८१७४
यातायात सामग्री : २५२३१
बिजुली, ग्यास र पानी : २१८१८
धातुजन्य उत्पादन : १६६६०
माइनिङ : ३५३३
स्थानीय निकाय  : १६२०
अन्य : १२६२६८
स्रोत : राष्ट्र बैंक
  बैंकहरूको २२ प्रतिशत ऋण थोक तथा खुद्रा व्यापारमा        ",bank
"﻿कृष्ण न्यौपाने
दमौली, २ जेठ- राष्ट्रिय शैक्षिक तथा सामाजिक विकास संस्था नेष्डो नेपाल रामपुर शाखाले तनहुँको गजरकोटका एक ऋणीको कर्जा मिनाहा गरेको छ । संस्थामा आबद्ध भई ऋण लिएकी गजरकोट–४ पुट्टारकी पदमकुमारी गहतराजको निधन पछि नेष्डोले कर्जा मिनाहा गरेको हो ।
२०६७ सालमा संस्थामा आबद्ध भई नेष्डो नेपालको लघुवित्तीय सेवा लिएकी दिपज्योति महिला स्वावलम्बन केन्द्रकी सदस्य पदमकुमारीको वैशाख १ गते निधन भएको थियो । उनले संस्थाबाट २०७२ साल माघ महिनामा ५० हजार रुपँैया भैसीपालन गर्ने उद्देश्यले कर्जा लिएकी थिइन् । उनले तिर्न बाँकी कर्जाको सावाँ र ब्याज गरि ४२ हजार ३ सय ८५ रुपैयाँ मिनाहा गरी उनले जम्मा गरेको बचत ११ हजार ८ सय ७५ रुपैयाँ र किरिया खर्च बापतको ३ हजार २ सय ५० रुपैयाँ परिवारलाई प्रदान गरिएको छ ।
लघुवित्त संघ मिफान नेपालका राष्ट्रिय उपाध्यक्ष एवं नेष्डो नेपालका कार्यकारी प्रमुख विश्व प्रकाश प्रसाईले पदमकुमारीकी छोरी सुनिता गहतराजलाई उक्त रकम हस्तान्तरण गरेका थिए । कार्यक्रममा प्रसाईले नेष्डो नेपालले ग्रामीण भेगका हरेक गरिब विपन्न परिवारका महिलाहरुलाई घरदैलोमा पुगी चेतना अभिवृद्धी गरि आर्थिक समृद्धिका लागि सेवा गर्दै आइरहेको बताए ।
संस्थाले सदस्यहरुको कर्जा मिनाहा, सुत्केरी खर्च, उपचार खर्च, किरिया खर्च, छात्रवृत्ति लगायतका एक दर्जन कल्याणकारी सुविधा प्रदान गर्दै करिब ७१ हजार महिलाको नेष्डो नेपाल ढुकढुकी बन्न सकेको उनले बताए ।
  नेष्डो नेपालद्वारा कर्जा मिनाहा        ",bank
"﻿३ जेठ, काठमाडौं । गैरआवासीय नेपालीहरुको समूहले समस्याग्रस्त अवस्थामा रहेको जनरल फाइनान्सको बहुमत सेयर खरिद गरेको छ ।
बेस्ट होल्डिङ्स प्रालिमा आवद्ध कतारका व्यवसायी आरके शर्मा र जापानका व्यवसायी गोविन्द श्रेष्ठ लगायतको समूहले फाइनान्सको बहुमत सेयर खरिद गरी कम्पनी संचालन गर्ने अन्तिम तयारी गरिरहेका छन् ।
सो समुहले ०७१ चैत ५ गते कम्पनीका सेयरधनीहरुसँग सेयर खरिद गर्ने सम्झौता गरेको थियो । ०७२ असारमा कम्पनीको ५१ प्रतिशत सेयर स्वामित्व किन्ने प्रस्तावसहित नियामक नेपाल राष्ट्र बैंकमा आवेदन दिएको थियो ।
अहिले राष्ट्र बैंकले स्वीकृति दिने अन्तिम तयारी छ । नयाँ लगानीकर्ताहरुले हालसम्म कम्पनीको २ लाख कित्ता सेयरको स्वामित्व आफ्नो नाममा नामसारी गरिसकेका छन् । सञ्चालकको हकमा भने राजिनाम दिएको एक वर्षपछि मात्रै सेयर हस्तान्तरण हुने कानूनी व्यवस्था भएकाले अझै केही समय लाग्ने बताइएको छ ।
नयाँ लगानीकर्ताको समूहले कम्पनीको नयाँ सञ्चालक तथा व्यवस्थापन समितिको गठनको संरचनासमेत स्वीकृतिका लागि राष्ट्र बैंकमा पठाइसकिएको छ ।एनआरएनका पूर्वमहासचिव एवं संयुक्त राष्ट्र संघका अवकासप्राप्त कर्मचारी भीम उदास व्यवस्थापन तथा सञ्चालक समितिको अध्यक्ष रहने छन् ।
राष्ट्र बैंकले स्वीकृति दिनेवित्तिकै नयाँ सञ्चालक तथा व्यवस्थापन समितिले काम सुरु गर्नेछ । यो प्रक्रिया जेठभित्रै सक्ने तयारी रहेको कतारमा कार्यरत ब्यबसायी आरके शर्माले जानकारी दिए ।
एक वर्षदेखि यो कम्पनीको वित्तीय अवस्थाको बारेमा अध्ययन गरेर किन्ने निर्णयमा पुगेको भीम उदासले जानकारी दिए । उनले राष्ट्र बैंकको सल्लाह बमोजिम नै यो कम्पनीमा लगानी गरिएको बताए ।

राष्ट्र बैंकले समस्याग्रस्त घोषणा गरेका अहिले १३ वटा संस्थाहरूमध्ये वित्तीय सूचकांकहरुको विश्लेषणका आधारमा यो संस्था राम्रो देखिन्छ ।

०५२ सालमा स्थापना यो कम्पनीलाई संस्थागत सुशासनको अवस्था कमजोर भएपछि राष्ट्र बैंकले २०७० जेठ १२ गते समस्याग्रस्त घोषणा गरेको थियो । पटक-पटक सुधि्रन मौका दिँदापनि कम्पनीका सञ्चालकहरुले संस्था सुधार गर्न नसकेपछि राष्ट्र बैंकले नै नयाँ लगानीकर्ता भित्र्याउन दबाब दिएको हो ।
नयाँ समूहले कम्पनीको प्रतिकित्ता ७५ रुपैयाँका दरले किनेको हो । कम्पनीको अंकित मुल्य (फेस भ्यालू) १०० रुपैयाँ भएपनि कम्पनी समस्याग्रस्त भई खारेजी प्रक्रियामा जाने संभावना भएपछि पुराना लगानीकर्ताले कम्पनीको सेयर ७५ रुपैयाँमै बेचेका हुन् ।
कम्पनीले गुड फर पेमेन्टमा पनि मोटो रकम डुबाएको थियो । राष्ट्र बैंकले कम्पनीलाई अघि बढाउनका तीनवटा विकल्प दिएको थियो । ती विकल्पअनुसार संस्थालाई पुर्नजीवन दिन नसके खारेजी प्रक्रिया थाल्ने भन्दै राष्ट्र बैंकले निरन्तर दबाब दिएको थियो । राष्ट्र बैंकले नयाँ लगानीकर्ता भित्र्याउन, मर्जर वा एक्वायरमा जान र खराब कर्जा घटाएर कम्पनीको वित्तीय अवस्था सुधार गर्न भनेको थियो ।
बेस्ट होल्डिङ समूहले केही वर्षयतादेखि नेपालको वित्तीय क्षेत्रमा प्रवेश गर्न चाहेको थियो । तर, राष्ट्र बैंकले २०६७ सालदेखि नयाँ कम्पनीको इजाजत रोकेकाले नयाँ कम्पनी स्थापना गर्न नसकिएको शर्माले बताए ।
‘बित्तिय क्षेत्रमा लगानी गर्ने हाम्रो पहिलेदेखिको रुची थियो’ शर्माले अनलाइनखवरसँग भने-‘यसलाई गैरआवासीय नेपालीले चलाएको नमुना संस्थाका रुपमा विकाश गर्ने लक्ष्यसहित हाम्रो समूहले खरिद गरेको हो ।’
यो समूहले चितवनमा मुख्य कार्यालय रहेको शुभेच्छा र काठमाडौंमा मुख्य कार्यालय रहेको नेपाल फाइनान्स किन्ने प्रयास गरेपनि त्यो सफल भएको थिएन । बेस्ट होल्डिङ अन्तर्गत बेस्ट रेमिट, ट्राभल, सहकारी संचालनमा छन् भने छिटै पर्यटन क्षेत्रमा समेत लगानी गर्ने तयारी गरिरहेकेा छ ।
समूहले यो फाइनान्स कम्पनीलाई मर्जर, एक्वायर र पुँजी थपेर २ वर्षभित्रै राष्ट्रियस्तरको विकास बैंक बनाउने सोचका साथ लगानी गरेको उदासले जानकारी दिए ।
यसरी ८० करोड चुक्ता पुँजी पुर्‍याइने
हाल कम्पनीको चुक्ता पुँजी १३ करोड २२ लाख २८ हजार रुपैयाँ छ । राष्ट्र बैंकको नीति अनुनसार ०७४ असार मसान्तसम्ममा फाइनान्स कम्पनीको चुक्ता पुँजी ८० करोड रुपैयाँ हुनुपर्ने व्यवस्था छ । नयाँ लगानीकर्ताले पहिलो चरणमा हकप्रद सेयरमार्फत चुक्ता पुँजी बढाउने प्रस्ताव गरेका छन् ।
राष्ट्र बैंकमा ३ बराबर २ को अनुपातमा हकप्रद सेयर दिने प्रस्ताव गरेपनि पछिल्लो समय १ बराबर १ को अनुपातमा दिने तयारी भइरहेको छ । पुँजी बढाउनका लागि दोस्रो चरणमा मर्जर र एक्वारलाई प्राथमिकता दिने लगानीकर्तामध्येका एक शर्माले जानकारी दिए ।
यस्तो छ, वित्तीय अवस्था
राष्ट्र बैंकका अनुसार ०७२ चैत मसान्तमा कम्पनीले प्रवाह गरेको कूल कर्जामध्ये ९९.३९ प्रतिशत रकम खराब कर्जा छ । कम्पनीले संभावित जोखिम व्यवस्थाका लागि शतप्रतिशत प्रोभिजनिङ गरेको छ ।
विभिन्न बैंक तथा वित्तीय संस्थाहरुमा निक्षेप ५ करोड ७५ लाख ५७ हजार रुपैयाँ निक्षेप छ । त्यस्तै १ करोड ६५ लाख ६१ हजार रुपैयाँ गैरबैंकिङ सम्पत्ति छ । कम्पनीमा २१ कर्मचारी र २ शाखा छन् ।
क्यापिटल एड्युकेसी २० प्रतिशत
यस्तो अवस्थामा पनि कम्पनीको पुँजी पर्याप्तता अनुपात (क्यापिटल एड्युकेसी) ११ प्रतिशत भए पुग्नेमा २० प्रतिशत छ । खराब कर्जा उठ्ने वित्तिकै कम्पनी १८ करोड रुपैयाँले नाफामा जाने विश्लेषणका आधारमा यो कम्पनीमा नयाँ लगानीकर्ताले लगानी गरेका हुन् ।
‘धेरै ऋण उठ्नसक्ने अबस्थामा देखेका छौं, कुशलतापूर्वक काम गरे छिटै नाफामा लैजान सकिन्छ भन्ने आत्मबिश्वास छ’ शर्माले भने ।
अहिले १३ वटा संस्थालाई राष्ट्र बैंकले समस्याग्रस्त घोषणा गरेको छ । वित्तीय सूचकांकहरुको विश्लेषणका आधारमा समस्याग्रस्त संस्थाहरुमध्ये यो संस्था राम्रो देखिन्छ ।",bank
"﻿काठमाडौं, ५ जेठ – नेपालमा युवा वर्गलाई अनावश्यक खर्च गर्नबाट रोक्न बैंकहरूले विद्यालय तहसम्म नै पहुँच बढाउनुपर्ने देखिएको एक अध्ययनले निष्कर्ष निकालेको छ । युथसेभ कन्सोर्टियमले विद्यालय तहदेखि नै बढी खर्च गर्ने प्रवृत्ति देखिएको भन्दै यसलाई नियन्त्रण गर्नुपर्ने बताएको हो । द मास्टर कार्ड फाउन्डेसनको सहयोग तथा बैंक अफ काठमान्डुको सहकार्यमा सेभ द चिल्ड्रेनको ५ वर्षे युथसेभ अभियानको निष्कर्षमा यस्तो सुझाव दिइएको छ ।
सन् २०१२ देखि २०१५ सम्म कोलम्बिया, घाना, केन्या र नेपालमा सञ्चालित यस अभियानको अवधिभर १२ देखि १८ वर्षभित्रका १ लाख ३० हजारभन्दा बढी युवाले युथसेभका ४ वटा साझेदार बैंकमार्फत झन्डै १० लाख डलर रकम बचत गरेको तथ्यांक छ । नेपालमा मात्रै १६ वर्ष उमेर समूहका ९४ प्रतिशत स्कुले विद्यार्थीले युथसेभ कार्यक्रमअन्तर्गत ७ हजार ७७५ खाता खोलेका छन् । ती खातामा अझै पनि निरन्तर बचत गरिँदै आएको छ ।
बैंक अफ काठमान्डुलाई आफ्नो साझेदार बैंक र न्यूएरालाई अनुसन्धान साझेदार चुनेको युथसेभले यस अभियानअन्तर्गत खाता खोलेका ९० प्रतिशत युवाहरू परियोजनाको अन्त्यमा ‘सेभिङ डिमान्ड असेसमेन्ट’ अनुसन्धानमा पनि सहभागी भएको जनाएको थियो । “युथसेभ अभियानको क्रममा विद्यालयसँग सहकार्य गरेर वित्तीय शिक्षा दिँदै ती विद्यार्थीलाई प्राविधिक ज्ञान बाढिएको थियो,” युथसेभ कन्सोर्टिएमका निर्देशक रानी देशपाण्डेले भनिन्, “रेडियो नाटकमार्फत पनि बचतको महत्वबारे सचेतना बाढिएको थियो ।”
बैंक अफ काठमान्डुले आफ्नो पहलमा नेपाल राष्ट्र बैंकसँग कुरा गरेर जन्म दर्ता नभएका युवाले विद्यार्थी परिचयपत्रको आधारमा खाता खोल्न सक्ने प्रावधान पनि यही अभियानअर्न्तगत सुरु गरेको थियो । यो अभियानको क्रममा यही बैंकका मात्र नभएर आफूलाई पायक पर्ने अरू सहकारीमा पनि बचत गर्न मिल्ने प्रावधान थियो ।
“युवा बचत खातासम्बन्धी चासोलाई सो सम्बन्धित नियमहरूले प्रभावित पार्छ र उच्चस्तरको सहज पहुँचसहित सेवा उपलब्ध गराए युवाहरूले वित्तीय संस्थामा बचत गर्छन्,” बैंक अफ काठमान्डुकी अधिकारी बिन्दा पाण्डेले बताइन् । ह्वाइट लोटस सेन्टरका प्रबन्ध निर्देशक कपिल टामोटले लगानी योजनाका माध्यमबाट युवाहरूलाई सशक्त बनाउनु नेपालका लागि अहिले अत्यावश्यक रहेको बताए ।
  ‘विद्यालयसम्म बैंक पहुँच जरुरी’        ",bank
"﻿काठमाडौं ५ जेठ- नेपाल स्टक एक्सचेन्ज(नेप्से) परिसुचक १२ अंकले बढेको छ । मंगलबार १६ दशमलव १७ अंकले घटेको नेप्से बुधबार १२ दशमलव ७३ अंकले बढेको हो । उक्त परिसुचकसँगै मंगलबारको कारोबार रकम १ अर्ब पुगेको छ ।
साताको पहिलो र दोस्रो दिन घटेको नेप्सेले समग्र बजार सूचकमा नकरात्मक प्रभाव पारे पनि तेस्रो दिन देखि भने सकारात्मक प्रभाव पारेको छ ।
नेप्सेमा आजको कारोबारसँगै सबै समुहको परिसूचक उकालो लागेको छ । बीमा समुहको परिसूचक सवैभन्दा बढी १ सय ९ अंकले बढेको छ ।
बजारमा विकास बैंक तथा फाइनान्स समुहका परिसुचक समान्य बढेको छ भने उत्पादनमुलक तथा अन्य समुहका परिसुचक भने घटेको छ ।
सेयर बजारमा बढी प्रभाव रहेको बैकिङ १५ दशमलव २७ अंकले उकालो लागेको भने अन्य समुह जलविद्युत ८.८८,विकास बैंक २.२७, होटल १६.४,अन्य र फाइनान्स ५.८२ अंकले बढेको छ ।
नेप्सेमा १३६ कम्पनीको ४ हजार ४ सय ५२ कारोबारबाट १ अर्ब २ करोड १४ लाख २३ हजार रुपैयाँ बराबरको १४ लाख २३ हजार कित्ता सेयर खरिदबिक्री भएको थियो ।
  नेप्से १२ अंकले बढ्दा कारोबार रकम १ अर्ब        ",bank
"﻿स्थानीयका लागि १५ लाख कित्ता सेयर
पाँचथर, ५ जेठ। पाँचथर र ताप्लेजुङको सिमानामा बग्ने काबेली खोलामा अरुण कावेली हाइड्रो पावर कम्पनीद्धारा निर्माणधिन काबेली बि वान (१) जलविद्युत् आयोजनामा स्थानीयका लागि सेयर खुल्ला भएको छ । कम्पनीले ताप्लेजुङ र पाँचथरका स्थानीयका लागि १५ लाख कित्ता सेयर मंगलबारदेखि खुल्ला गरेको हो ।
जलविद्युत् आयोजना प्रभावित क्षेत्र पाँचथरका तीन गाविस र ताप्लेजुङका चार गाविसका लागि कम्पनीले सेयर खुल्ला गरेको हो । १५ लाख कित्ता सेयर मध्ये ९ लाख कित्ता सेयर ताप्लेजुङ र पाँचथरका स्थानीय बासिन्दाले पाउँने व्यवस्था छ । पाँच बर्ष स्थायी बसोबास गर्नेले सेयर भर्न पाउने प्रवाधान छ । ६ लाख कित्ता सेयर आयोजना प्रभावित क्षेत्रका पाँचथरका तीन गविस र ताप्लेजुङ चार गाविसका स्थानीयले मात्र पाँउने छन् । ६ लाख कित्ताका लागी पाँचथरका नागी, थर्पू र अमरपुर गाविस र ताप्लेजुङका साब्लाखु, सिनाम, थुम्बेदिन र चाक्सिबोटेका स्थानीयले पाउने भएका हुन् । आयोजनाका टेक्निकल डाइरेक्टर हस्तमान राईका अनुसार प्रतिकित्ता एक सय रुपैँयाका दरले ५० कित्ता देखि १० हजार कित्तासम्मका लागि स्थानीयले आवेदन दिन पाउने व्यवस्था गरिएको छ ।
सेयर बिक्रीको प्रबन्धकको काम सिद्धार्थ क्यापिटलले लिएको छ । सेयरका लागि आवेदन दिन आरुण कावेली पावर कम्पनी लिमिटेडको कार्यालय थापाथली, सप्तकोशि डेभलपमेन्ट बैंक फिदिम, फरवार्ड कम्युनिटि माइक्रोफाइनान्स रवि, राँके, फिदिम र ताप्लेजुङमा आवेदन फारम बुझाउन सकिने व्यवस्था गरिएको छ । कम्पनीको एक अर्ब ५० करोडको लगानी मध्ये एक अर्ब पाँच करोड रुपैयाँ संस्थापक समूहकै लगानी छ । १५ करोड स्थानीय वासिन्दा र बाँकी ३० करोड रुपैयाँको सेयर सर्वसाधारणका लागि छुट्याइएको हो । “अरुण भ्याली हाइड्रो पावर समूहको प्रमुख लगानीमा आयोजना सञ्चालन भएको हो,” टेक्निकल डाइरेक्टर राईले भने “यो आयोजनामा अन्य दुई वटा जलविद्युत कम्पनीकै लगानी छ ।”
काबेली बि– वान मेची अञ्चलकै सबैभन्दा उच्च लागतमा निर्माण सुरु गरिएको जलविद्युत् आयोजना हो । आयोजना निर्माणका लागि चार सय करोड लागत अनुमान गरिएको निर्माण कम्पनीले जनाएको छ । कुल लागत मध्ये ७० प्रतिशत लगानी विभिन्न वित्तिय संस्था तथा बैंकहरुले गर्ने भएका छन् । ३० प्रतिशत लगानी आयोजजना निर्माण कर्ताले लगाउने सहमति भएको छ ।
नेपाल इन्भेष्टमेन्ट बैंक सहित नौ वटा बैंकहरुले आयोजना लगानी गर्ने भएका छन् । ती बैंकहरुसाग पहिलो चरणको सम्झौता गरिसकिएको राईले जानकारी दिए ।
  काबेली बि–वानमा सेयर खुल्यो        ",bank
"﻿यादव हुमागाई
काठमाडौं, ६ जेठ
विदेशमा काम गर्ने नेपालीले बैंकिङ च्यानलबाट पठाउने रेमिट्यान्स घट्न थालेको छ । गत वर्ष भूकम्पछि उच्च दरमा बढ्न थालेको रेमिट्यान्स वृद्धिदर चालू आर्थिक वर्षको असोजबाट ओरालो लाग्न थालेको हो ।
नेपाल राष्ट्र बैंकका अनुसार आर्थिक वर्ष ०७१/७२ को भदौमा नकारात्मक भएको रेमिट्यान्स आप्रवाह कात्तिकबाट सकारात्मक हुन थालेको थियो । त्यसपछि लगातार बढ्दै गत आवको अन्त्य असारमा वृद्धिदर १३.६ प्रतिशत पुगेको थियो । गत आवको बढ्ने क्रमले चालू आवको पहिलो दुई महिनासम्म निरन्तरता पायो । ०७२ भदौमा रेमिट्यान्स वृद्धिदर २७.५ प्रतिशतसम्म पुगेकोमा असोजबाट ओरालो लाग्न थालेको हो ।
वैशाखमा भूकम्प गएपछि विदेशमा रहेका नेपालीले आफन्तलाई रकम पठाएकाले रेमिट्यान्स भित्रिने क्रम बढेको थियो । उक्त समयमा रेमिट्यान्स कम्पनीले पनि सेवा शुल्क छुट दिएर प्रोत्साहन गरेका थिए । तर, असोजबाट फेरि रेमिट्यान्स घट्न थालेको छ ।
पाँच महिनामा रेमिट्यान्स वृद्धिदरमा आधा कमी आइसकेको छ । असोजमा २४ प्रतिशत वृद्धिदर रहेको रेमिट्यान्स चैतसम्ममा १३ प्रतिशतमा झरेको राष्ट्र बैंकले जनाएको छ । यो अवधिमा ४ खर्ब ८१ अर्ब ६९ करोड रेमिट्यान्स भित्रिएको छ ।
केन्द्रीय बैंकले विदेश जाने कामदार घटेकाले रेमिट्यान्समा असर परेको विश्लेषण गरेको छ । “विदेशमा रहेका कामदारको संख्या घट्दै गएको छ, त्यसैले रेमिट्यान्समा असर परेको हुनसक्छ,” राष्ट्र बैंकका सहायक प्रवक्ता राजेन्द्र पण्डितले भने ।
म्यानपावर व्यवसायीको आन्दोलन, भूकम्प र नाकाबन्दीका कारण चालू आवमा वैदेशिक रोजगारीमा जाने नेपालीको संख्या घट्दै गएको छ । चालू आवको चैतसम्ममा वैदेशिक रोजगारीमा जानेको संख्या २५ प्रतिशतले घटेर ३ लाख ११ हजारमा सीमित भएको छ । गत वर्षको सोही अवधिमा ४ लाख १६ हजार नेपाली बिदेसिएका थिए । यसैकारण पनि रेमिट्यान्समा प्रत्यक्ष असर परेको हो ।
‘अर्थतन्त्रको आधार’ रहेको रेमिट्यान्स घट्न थालेपछि गत वर्ष राष्ट्र बैंकले प्रारम्भिक अध्ययन गरेको थियो । अध्ययनबाट हुन्डी र अवैध सुन कारोबारले रेमिट्यान्स घटेको भेटिएपछि नियन्त्रण थालिएको थियो । त्यसपछि कात्तिक–मंसिरयता रेमिट्यान्स वृद्धिदर ओरालो लाग्न थालेको हो ।
हुन्डी कारोबारीमार्फत रकम पठाउने हुँदा वैधानिक च्यानलमा रेमिट्यान्स देखिँदैन । यसैगरी, विदेश गएका नेपालीले रेमिट्यान्सको सट्टा सुन, मोबाइल, टिभीलगायतका भौतिक सामान ल्याउने भएकाले पनि रेमिट्यान्समा असर गर्ने राष्ट्र बैंकका अधिकारीको विश्लेषण छ ।
“अनौपचारिक रूपमा हुने हुन्डी, सुनलगायतको कारोबारले रेमिट्यान्सलाई असर गरेको हुनसक्छ,” सहायक प्रवक्ता पण्डितले भने, “अवैध कारोबार बढेर रेमिट्यान्स वृद्धिदर घटेको भनेर दाबी गर्ने आधार भने छैन ।”
हाल झिटिगुन्टा व्यवस्थाअन्तर्गत विदेशबाट फर्किने नेपालीले प्रतिव्यक्ति ५० ग्राम सुन (४.३ तोला) बिनाभन्सार ल्याउन पाउने सुविधा छ । यो सुविधाअन्तर्गत सुन ल्याएर नेपाली बजारमा बिक्री गर्दा २५–३० हजार रुपैयाँ फाइदा हुन्छ ।
यसैगरी, विदेशमा ६ महिनाभन्दा बढी समय बसेर फर्किने कामदारले ३२ इन्चभन्दा कमको टेलिभिजन ल्याउँदा भन्सार नलाग्ने व्यवस्था छ । विदेशबाट फर्किनेहरूले यी सुविधाअन्तर्गत सुन र टेलिभिजन ल्याएर बजारमा बेच्ने प्रचलन बढ्दै गएकाले बैंकिङ प्रणालीबाट आउने रेमिट्यान्समा असर पर्ने गरेको छ ।
  घट्न थाल्यो रेमिट्यान्स        ",bank
"﻿एजेन्सी
लन्डन, ६ जेठ – सम्पत्तिका आधारमा विश्वको सबैभन्दा ठूलो बैंक चीनको आईसीबीसी स्ट्यान्डर्ड बैंक लन्डन भल्टले चिनिएको सुन राख्ने ठाउँ किन्ने सहमति गरेको छ ।
सुनजस्ता बहुमूल्य धातु राख्न लन्डनमा भल्ट किन्ने यो पहिलो चिनियाँ बैंक बन्नेछ । यसले बहुमूल्य धातुहरूको व्यवसाय विस्तार गर्ने योजना बनाएको छ । बारक्लेजले सुनजस्ता बहुमूल्य धातु राख्न पाउने गुप्तस्थलको ठाउँ भल्ट बेच्ने गरेको छ । यो भल्टमा सुन, चाँदी, प्लाटिनम र पालाडियमजस्ता धातुहरूको परिमाण २ हजार मेट्रिक टनसम्म राख्न सकिनेछ । यो सम्झौताले आईसीबीसीलाई व्यापार, मूल्यांकन र बहुमूल्य धातुको भण्डारणसम्बन्धी विषयमा बढी प्रभावशाली बनाउनेछ । यो भल्ट खरिद–बिक्री कारोबारको वित्तीय विवरण खुलाइएको छैन, तर यो कारोबार जुलाईमा पूरा हुने अपेक्षा गरिएको छ ।
विश्वव्यापी रूपमा सुनको मागको एक चौथाइभन्दा बढी हिस्सा चीनले ओगटेको छ । तर, सुनको कारोबारको केन्द्र लन्डन र न्युयोर्क रहिआएको छ । गत वर्ष लन्डनको धातु बजारले करिब ५ ट्रिलियन अमेरिकी डलरबराबरको कारोबार गरेको थियो । आईसीबीसी बैंक गत साता लन्डनको बहुमूल्य धातु प्रणालीको सदस्य बनेको थियो ।
भल्ट युरोपको ठूलोमध्ये एक हो । यो निर्माण गर्न एक वर्ष भन्दा बढी समय लागेको थियो । बारक्लेजले यसलाई सन् २०१२ मा खुला गरेको थियो । लन्डनको परिक्रमा गर्ने मोटरबाटो एम २५ मा यो अवस्थित छ । लन्डनको धातु बजारमा भल्ट सेवा उपलब्ध गराउने सात सेवाप्रदायक कम्पनीहरू छन्, जसमा बैंक अफ इंग्ल्यान्ड, एचएसबीसी, जेपी मोर्गन चेसलगायत छन् ।
  चिनियाँ बैंकले लन्डन भल्ट किन्ने        ",bank
"﻿७ जेठ, काठमाडौं । स्ट्याण्डर्ड चार्टड बैंकले आफ्नो लाजिम्पाट शाखाबाट अत्यानिक सेवा सुरु गरेको छ । भूकम्पपछि ग्राकको सुरक्षालाई ध्यानमा राख्दै पुरानो भवनबाट नयाँ भवनमा सरेको बैंकले विभिन्न आधुनिक सेवा पनि सुरु गरेको हो ।
शाखाको ‘रि-लन्च’ नेपाल राष्ट्र बैंका गभर्नर चिरञ्जीवि नेपाल र नेपालका लागि बेलायति राजदूत रिचार्ड मोरिसले गरे ।
शाखामा बैंकले छुट्टै वाइफाइ जोन, इन्टेरेक्टिभ आइप्याड सोलुसन, अटोमेड चेक डिपोजिट मेसिन लगायतका सुविधा पनि थप भएको छ ।
बैंकले आर्ट ग्यालरी पनि सञ्चालनमा ल्याएको छ ।
यसबाट हुने आम्दानीको १५ प्रतिशत अन्धोपना भएकाहरुलाई सहयोग गर्ने लक्ष्य बैंकको छ ।",bank
"७ कात्तिक, काठमाडौं । नेपाल राष्ट्र बैंकले ८.५ प्रतिशत ब्याज दरको नागरिक बचतपत्र निष्काशन गर्ने भएको छ । बैंकले पाँचवर्षीय अवधिको बचतपत्र यही कात्तिक १२ गतेदेखि निष्काशन गर्न लागेको हो । आगामी मंसिर १ गतेसम्म बचतपत्र खरिदका लागि आवेदन दिन पाइने बैंकले उल्लेख गरेको छ । बैंकले ब्याज भने प्रत्येक छ महिनामा र सावाँ २०७९ साल मंसिर ६ गते भुक्तानी गर्नेछ । बचतपत्र खरिद गर्न चाहने नेपालीले कम्तीमा रु १० हजार बराबरको आवेदन दिनुपर्छ । बैंकले रु दुई अर्बको बचतपत्र निष्काशन गर्न लागेको हो ।
",bank
"﻿१७ जेठ, पोखरा । कैलाश विकास बैंक, मेट्रो डेभलपमेन्ट बैंक र नेपाल एक्सप्रेस फाइनान्स आपसमा गाभिएर एकीकृत कारोबार सुरु गरेका छन् ।
एकीकृत कारोबारको शुभारम्भ गर्दै गभर्नर डा. चिरञ्जीबी नेपाल
कैलाश र मेट्रोले नेपाल राष्ट्र बैंकबाट ‘ख’ वर्गको राष्ट्रियस्तरको इजाजत पाएर कारोबार गर्दै आएका थिए । यसैगरी ‘ग’ वर्गको इजाजत पाएको नेपाल एक्सप्रेस फाइनान्सले वित्तीय कारोबार गर्दै आएको थियो । आपसमा गाभिएपछि पनि संस्थाको नाम कैलाश विकास बैंक लिमिटेड नै राखिएको छ ।
कूल पूँजी १ अर्ब ५८ करोड
सोमबारदेखि कैलाश विकास बैंकको नामबाट एकीकृत कारोबार शुभारम्भ गरिएको छ ।
तीनवटै संस्था गाभिएपछि कूल पूँजी १ अर्ब ५८ करोड, जगेडा कोष ७६ करोड ५ लाख र कूल निक्षेप १४ अर्ब ३३ करोड रुपैयाँ रहेको संस्थाका कार्य सञ्चालन विभाग प्रमुख विमल कुमार तिमिल्सेनाले जानकारी दिए ।
यसैगरी कूल कर्जा १३ अर्ब २१ करोड तथा खुद मुनाफा ३३ करोड ४१ लाख रुपैयाँ कायम रहेको उनको भनाइ छ ।
३७ वटा कुल शाखा रहेको संस्थाको एउटा एक्स्टेन्सन काउण्टर तथा १७ एटीएम छन् ।
चालु आर्थिक वर्षको मुनाफाबाट २५ प्रतिशत बोनस सेयर
एकीकृत कारोबारको शुभारम्भ पोखरास्थित कैलाश भवनबाट गर्दै नेपाल राष्ट्र बैंकका गभर्नर डा. चिरञ्जीबी नेपालले बैंक तथा वित्तीय संस्थाहरुसँग आवश्यक बित्तीय सहयोग लिई देशको समग्र विकासमा अग्रसर हुन सबै नेपालीहरुलाई आग्रह गरे । जीबनको उर्जाशील उमेरमा बिदेश जानुको सट्टा स्वदेशमै उद्यम गर्न उनले सुझाव दिए ।
यस्तै मन्तव्यको क्रममा संस्थाका प्रमुख कार्यकारी अधिकृत कृष्णराज लामिछानेले २०७४ असार मसान्तसम्म चुक्ता पुँजी २ अर्ब ५० करोड पुर्‍याउन चालु आर्थिक वर्षको मुनाफाबाट शेयरधनीहरुलाई २५ प्रतिशत बोनस शेयर प्रदान गरेलगत्तै २० प्रतिशत हकप्रद शेयर जारी गर्ने योजना रहेको जानकारी दिए ।",bank
"﻿काठमाडौं, २० जेठ – बैंक तथा वित्तीय संस्थाले सुनचाँदी धितोमा गर्ने कर्जा प्रवाह घटाएका छन् । बजारभाउको आधारमा धितो मूल्यांकन गरी ७० प्रतिशतसम्म कर्जा दिने बैंकहरूले सुनको भाउ नै घट्दै गएपछि लगानी घटाएका हुन् ।
नेपाल राष्ट्र बैंकको तथ्यांकअनुसार ०७२/०७३ को चैतसम्ममा सुनचाँदी धितोमा बैंक तथा वित्तीय संस्थाको २९ अर्ब ६४ करोड रुपैयाँ लगानी भएको छ । अघिल्लो आर्थिक वर्षको यसै अवधिमा ३१ अर्ब ३२ करोड रुपैयाँ लगानी थियो । एक वर्षमा यो साढे ५ प्रतिशतको गिरावट हो ।
गत वर्ष प्रतितोला ६० हजार रुपैयाँ हाराहारीमा रहेको सुनको भाउ लामो समयदेखि ५४ हजार हाराहारीमा छ । दुई महिनाअघि ५० हजार रुपैयाँभन्दा कम थियो । मूल्य घटेकाले सुनचाँदी धितो कर्जा कमी आएको राष्ट्र बैंकका प्रवक्ता त्रिलोचन पंगेनीले बताए । “बैंकहरूले जोखिमको मूल्यांकन गरी लगानी गर्छन् । घटेका बेला धेरै जोखिम हुने भएकाले कर्जा नै घटेको हो,” उनले भने ।
बैंकहरूले ग्राहकले सुन ल्याएको समयको बजार मूल्यमा आधारमा मूल्यांकन गरी लगानी गर्छन् । उनीहरूले ग्राहकको अन्य आयस्रोत हेरेर मूल्यांकनको ५०–७० प्रतिशत कर्जा दिने गरेका छन् । सर्वसाधारणमा बचतका रूपमा सुन किन्ने र आफूलाई अप्ठेरो पर्दा त्यही धितो राखेर ऋण लिने प्रचलन छ । ऋण लिने प्रक्रिया सरल र छिटो हुनुका साथै ब्याजदर पनि अन्य कर्जाको तुलनामा सस्तो हुने भएकाले सुनचाँदी धितो कर्जा सर्वसाधारणमा लोकप्रिय भएको हो । विगतमा आफूले सुन किनेको पसलमा सुन धितो राखेर कर्जा लिने सर्वसाधारण बैंकिङ पहुँच बढ्दै जाँदा बैंक तथा वित्तीय संस्थामा आउन थालेको बैंकरहरू बताउँछन् ।
“अप्ठेरो पर्दा छोटो र छिटो कर्जाका लागि सुनचाँदी धितो कर्जा सर्वसाधारणमाझ लोकप्रिय छ,” गुडविल फाइनान्सका प्रमुख कार्यकारी अधिकृत सरोजकाजी तुलाधरले भने । घरजग्गालगायत अन्य सम्पती धितोमा ऋण लिन मूल्यांकनदेखि अन्य लामो प्रक्रिया पूरा गर्नुपर्ने भए पनि सुनचाँदी धितोमा कर्जा छिटो पाइने भएकाले ग्राहकसमेत यसतर्फ आकर्षित हुने उनको भनाइ छ ।
व्यवसायीको भन्दा बैंक तथा वित्तीय संस्थाको ब्याजदरसमेत कम हुने गरेको छ । सुनचाँदी व्यवसायीले ३६ प्रतिशतसम्म ब्याज लिने गरेका छन् भने बैंकहरूले १०—१३ प्रतिशत व्याजदरमा लगानी गर्दै आएका छन् ।०७१ असार     ३१ अर्ब १३ करोड०७१ चैत    ३१ अर्ब ३२ करोड०७२ असार    ३१ अर्ब ३२ करोड०७२ चैत     ३२ अर्ब ६४ करोडस्रोत :राष्ट्र बैंक
  सुनचाँदी धितो राख्ने क्रम घट्यो        ",bank
"﻿काठमाडौं, २० जेठ – नेपाल स्टक एक्सचेञ्ज (नेप्से) ले सातवटा कम्पनीको दर्ता खारेजी गर्ने तयारी गरेको छ । लामो समयदेखि निलम्बन परेका ती कम्पनीलाई नेप्सेको सूचीबाट नै हटाउने तयारी गरिएको हो । योसँगै नेप्सेको सूचीबाट हटाइएका कम्पनीको संख्या ४३ पुग्नेछ ।
सेयरको दोस्रो बजारमा सेयर खरिद बिक्री गर्नका लागि पब्लिक कम्पनी नेप्सेमा सूचीकृत हुनुपर्छ । सूचीकृत कम्पनीहरूले नेप्सेलाई दर्ता शुल्क र वार्षिक शुल्क बुझाउनु पर्ने प्रावधान छ । लामो समयसम्म वार्षिक शुल्क बुझाई नवीकरण नगर्ने कम्पनीलाई पहिलो चरणमा नेप्सेले निलम्बन गर्छ । निलम्बन पश्चात् पनि शुल्क बुझाउन नआएमा नेप्सले सूचीबाट नै हटाउने गर्छ ।
यसपटक नेप्सेले बुटवल स्पाइनिङ मिल, याक एन्ड यती होटल, विराट सुज, नेपाल ट्रेडिङ, फ्लुयर हिमालयन लिमिटेड, अरुण वनस्पति उद्योग, नेपाल बिटुमिन तथा ब्यारेल उद्योगलाई सूचीबाट खारेजी गर्ने तयारी गरेको नेप्सेअन्तर्गत ओटीसी (ओभर दिन काउन्टर) मार्केटका सहायक प्रबन्धक नारायण तिमिल्सनाले बताए । “नेप्सेको सञ्चालक समितिको निर्णयपछि कम्पनीहरू सूचीबाट हटाइनेछ,” उनले भने । यी कम्पनीमध्ये केहीले पाँच वर्षदेखि र केहीले १० वर्षदेखि नेप्सेको शुल्क बुझाएका छैनन् ।
नेप्सेले यसअघि ४२ वटा कम्पनीलाई सूचीबाट हटाइसकेको छ । बारम्बार ताकेता गर्दा पनि वार्षिक शुल्क बुझाउन नआएका कम्पनीलाई सूचीबाट हटाइएको थियोे । नेप्सेले ०५९ सालमा २५, ०६३ मा १२ र ६५ सालमा ५ वटा कम्पनीको दर्ता खारेजी गरिसकेको छ । निलम्बन परेका कम्पनीले वार्षिक शुल्क बुझाएको खण्डमा पुन सूचीकृत हुने पाउने प्रावधान छ । कम्पनीलाई सूचीबाट हटाउँदा लगानीकर्ता मर्कामा पर्ने भएकाले नेप्सेले वार्षिक शुल्क बुझाउन ताकेता गर्दै आएको नेप्सेका महाप्रबन्धक सीताराम थपलियाले बताए । “हामी सकेसम्म कम्पनीलाई सूचीबाट हटाउन चाहँदैनौं,” उनले भने, “तर केही कम्पनीले पनि नेप्सेलाई अटेरी गर्दै आएका छन् । त्यस्ता कम्पनी सूचीबाट हट्छन् ।”
नेप्सेमा सूचीकृत हुने प्रत्येक कम्पनीले चुक्ता पुँजीको आधारमा दर्ता तथा नवीकरण शुल्क बुझाउनु पर्ने प्रावधान छ । नेप्सेको प्रावधानअनुसार चुक्तापुँजी १० करोड रुपैयाँभन्दा माथि भएका कम्पनीले दर्ता शुल्क १ लाख रुपैयाँ बुझाउनुपर्छ भने वार्षिक शुल्क ५० हजार रुपैयाँ बुझाउनु पर्ने छ । चुक्तापुँजी ५ करोडदेखि १० करोड रुपैयाँसम्म भएका कम्पनीले दर्ता शुल्क ७५ हजार र वार्षिक शुल्क ३५ हजार रुपैयाँ बुझाउनुपर्छ । त्यस्तै, १ करोडदेखि ५० करोड रुपैयाँसम्म चुक्तापुँजी भएका कम्पनीले दर्ता शुल्क कम्तीमा ४५ हजार र वार्षिक शुल्क २५ हजार रुपैयाँ बुझाउनु पर्ने हुन्छ । १ करोडसम्म चुक्तापुँजी भएका कम्पनीले दर्ता शुल्क र वार्षिक शुल्क कम्तीमा १५÷१५ हजार रुपैयाँ बुझाउनुपर्छ । डिबेन्चर तथा सामूहिक कोषका हकमा पनि सोही दर लागू गरिएको छ ।
  सात कम्पनीको दर्ता खारेजी गर्दै नेप्से        ",bank
"२४ जेठ, काठमाडौं । बैंक तथा वित्तीय संस्थासम्बन्धी विधेयक (बाफिया) माथि धारावाहीकरुपमा छलफल गरी प्रतिवेदन पेस गर्न गठन भएको संसदीय उपसमितिका संयोजक दिपक कुइँकेलले बैंकका अध्यक्ष र सञ्चालकको कार्यकाल तोकेर बाफिया पारित गराउन सक्ने अवस्था नरहेको बताएका छन् । त्यसैले आफुहरुले सबैको सहमतिमा बाफिया पारित गराउने उद्देश्यले बैंकका अध्यक्ष र सञ्चालकको कार्यकालको सीमा हटाउन सिफारिस गरेको कुइँकेलले बताए ।
नियामक नेपाल राष्ट्र बैंकले तयार पारेको मस्यौदामा अर्थ मन्त्रालय र कानून मन्त्रालय सहमत भएपनि बैंक सञ्चालक समेत रहेका सांसदहरुले असहमति जनाएपछि व्यवस्थापिका सांसदको अर्थ समितिले कार्यकालको सीमा हटाएर दुई हप्ता अघि विधेयक पारित गरेको थियो । विज्ञहरुले अहिले त्यसको गंभीर आलोचना गर्दै आएका छन् ।
‘बहुमत वा अल्पमतमा गएर पनि लोकतान्त्रिक प्रक्रियाबाट बाफियालाई टुंगोमा पुर्‍याउन सकिन्थ्यो,’ सोमबार नेपाल आर्थिक पत्रकार समाजले गरेको अन्तर्क्रिया कार्यक्रममा कुइँकेलले भने- ‘बाफिया ल्याउँदा पर्ने असर र नल्याउँदा पर्ने असरहरु विश्लेषण गरी अहिले बाफिया ल्याउनै पर्छ भन्ने ष्किर्शमा पुग्दा केही विषयमा सम्झौता गरिएको हो ।’
उपसमितिमा रहेका ७ सदस्यमध्ये बहुमत सदस्यहरु बैंकसँग आवद्ध भएकाले उनीहरुको तीब्र लविङपछि आफुलाई कन्भिन्स भएको उनले बताए ।
बाफियामा खासगरी कार्यकाल, प्रवर्द्धक सेयरलाई ७ वर्षमा साधारण सेयरमा परिवर्तन गर्ने, ५० प्रतिशत सेयर रहेका व्यवसायीलाई बैंककेा सञ्चालक बन्न नदिने र संवैधानिक पद धारण गरेका व्यक्तिहरु बैंकको सञ्चालक बस्न नपाउने भन्ने प्रस्ताबमा अधिकांस सांसदहरुको संसोधन प्रस्ताब परेको उनले बताए ।
पूर्वगभर्नर दिपेन्द्रबहादुर क्षेत्रीले अर्थ समितिबाट बाफियामा जसरी बैंक सञ्चालक समेत रहेका सांसदहरुले आफ्नो स्वाथ्र्य पुरा गरेको उल्लेख गर्दै आफ्नो दुनो सोझ्याउनका निम्ती यो देशमा कसैले पनि बाँकी नराखेको बताए ।
व्यक्ति एकै संस्थामा सँधैभरी गाडेको किलोजस्तै गरी बसेपछि कस्तोसम्म अपराध हुन्छ भन्नेकुरा विगतका केही घटनाले पुष्टि गरिसकेको क्षेत्रले सुनाए ।
अर्थ समितिले पारितगरेजस्तै बाफिया संसदको पूर्ण सदले पारित गरे बैंकिङ क्षेत्रमा गंभीर समस्या उत्पन्न हुने उनले बताए ।
राष्ट्र बैंकका पूर्वर्काकारी निर्देशक भाष्करमणि ज्ञावालीले संसदहरुले आफ्नो स्वाथ्र्य अनुसारको निर्णय आफैं गराएको बताए । ‘अहिले आएर बैंकका सञ्चालकहरु नै बसेको संसदीय समिति र उपसमितिबाट उहाँहरुकै स्वाथ्र्यसँग सम्बन्धित छ, जसले गर्दाखेरी सेप्रेसन अफ पावर, नियन्त्रण र चेक एण्ड व्यालेन्चको सिद्धान्त यी सबै कुराचाहीँ उलंघन भएको देखिन्छ,’ उनले भने ।
संसदको पूर्णसदनले बाफियाको विधेयक जस्ताको त्यस्तै संसदबाट पारित गरे भविष्यमा त्यसले विकृति ल्याउने उनले बताए ।",bank
"﻿२५ जेठ, काठमाडौं । काष्ठमण्डप डेभलपमेन्ट बैंकले पश्चिमाञ्चल फाइनान्स कम्पनी प्राप्ति (एक्वायर) गर्ने भएको छ । सो सम्बन्धी सम्झौतापत्रमा दुई पक्षबीच हस्ताक्षरसमेत भएको छ ।
सम्झौतापत्रमा काष्ठमण्डपका अध्यक्ष जगन्नाथ ज्ञवाली र पश्चिमाञ्चल फाइनान्स अध्यक्ष गोपालवहादुर पोखरेलले हस्ताक्षर गरेका छन् ।
नियामक राष्ट्र बैंकद्वारा जारी निर्देशन बमोजिम २०७४ आषाढ मसान्तसम्म राष्ट्रियस्तरको विकास बैंकका लागि निर्धारित २ अर्ब ५० करोड पुँजी पुर्‍याउने क्रममा दुई संस्थाबीच यो सम्झौता भएको बैंकका प्रमुख कार्यकारी अधिकृत उमेससिंह भण्डारीले जानकारी दिए ।
एक्वायर पश्चात काष्ठमण्डप डेभलपमेन्ट बैंकको पहुँच पश्चिमाञ्चलको स्याङजा, पाल्पा, लगायत जिल्लामा बढ्नेछ भने मध्यपश्चिमाञ्चलका दाङलगायत जिल्लामा समेत बैंकको उपस्थिति हुने छ ।
बैंकले यस अघि गत जेठ १७ गते महाकाली विकास बैंकसंग प्राप्ति सम्झौता गरी सुदुर पश्चिमाञ्चलमा आफ्नो पहुँच विस्तार गर्ने निर्णय गरिसकेको छ ।
हाल १९ वटा शाखा मार्फत काठमाडौ उपत्यका लगायत सगरमाथा अञ्चलको नाम्चेबजारसम्म आधुनिक बैंकिङ्ग सेवा प्रदान गरिरहेको काष्ठमण्डप डेभलपमेन्ट बैंकले मुलुकभर सञ्जाल विस्तार गरी सेवा प्रदान गर्ने लक्ष्य सहित विभिन्न वित्तीय संस्थासँग छलफल गरिरहेको सीइओ भण्डारीले जानकारी दिए ।
हालसम्म प्राप्ति सम्झौता भैसकेका महाकाली विकास बैंकका ७ र पश्चिमाञ्चल फाइनान्स लिमिटेडका ९ शाखा समेत प्राप्ति पश्चात बैंकको कूल शाखा संख्या ३५ पुग्नेछ । बैंकको आगामी पुस मसान्तमा बैंकको पुँंजी १ अर्ब ८० करोड पुर्‍याउने योजना रहेको उनले बताए ।",bank
"﻿२६ जेठ, काठमाडौं । सरकारले युवा किसानलाई ६ प्रतिशत व्याजदरमै ऋण उपलब्ध गराउने घोषणा गरको दुई वर्ष वितेपनि यसमा किसानहरुको ठूलो आकर्षण भने देखिएको छैन । जटिल कार्यविधि र जनचेतनाको अभावका कारण सहुलियत दरको कृषि कर्जामा खासै आकर्षण नदेखिएको हो ।
हालसम्म १५ सय ५९ जना किसानले ६ प्रतिशत व्याजदरमा १ अर्ब १६ करोड रुपैयाँ ऋण लिएको राष्ट्र बैंकले जनाएको छ । त्यसका लागि राष्ट्र बैंकले १ करोड ८० लाख रुपैयाँ व्याज अनुदान दिएको प्रवक्ता त्रिलोचन पंगेनीले जानकारी दिए ।
सरकारले १० प्रतिशत व्याजदरलाई आधार बनाएर तोकिएको मापदण्डमा युवा किसानलाई ऋण दिने बैंकलाई ४ प्रतिशत व्याज अनुदान दिने व्यवस्था छ । जसअनुसार किसानले बैंकलाई ६ प्रतिशत मात्रै व्याज तिर्नुपर्छ ।
तत्कालीन अर्थमन्त्री डा. रामशरण महतले सुरु गरेको यो कार्यक्रमलाई अहिलकेा अर्थमन्त्री विष्णु पौडेलले पनि निरन्तरता दिएका छन् ।
अर्थमन्त्री पौडेलले आगामी आर्थिक वर्षको बजेटमार्फत युवा किसानलाई ५ प्रतिशत व्याजदरमै ऋण उपलब्ध गराउने व्यवस्था मिलाउने घोषणा गरिसकेका छन् । त्यस्तै, १ करोड रुपैयाँभन्दा बढी लगानीका कृषि र्फमले यस्तो व्याज सहुलियत नपाउने व्यवस्थालाई खारेज गरी सरकारले व्याज अनुदानको सीमा समेत हटाएको छ ।
सीमा हटाएसँगै ठूल्ठूला कृषि फार्म सञ्चालन गर्ने व्यावसायिक किसानहरुले पनि सहुलियत दरको ऋण लिन पाउने भएका छन् । आगामी दिनमा युवा किसानलाई प्रवाह हुने कर्जा उल्लेख्य मात्रामा बढ्ने राष्ट्र बैंकका अधिकारीहरु बताउँछन् ।",bank
"﻿भुकम्प र नाकाबन्दीबाट सिथिल भएको देशको आर्थिक वृद्धिदर १४ बर्ष यताकै न्युन बिन्दुमा झरेको विवरणहरुका माझ अर्थतन्त्रकै प्रतिबिम्ब मानिने सेयर बजार भने ठीक बिपरित दिशामा गइरहेको छ । भूकम्प र नाकाबन्दीपछि देशको एक  आर्थिक ऐना मानिने सेयर बजारमा पनि गम्भिर धक्का लाग्न सक्ने अनुमानलाई चुनौती दिँदै सेयर बजारले ऐतिहासिक रेकर्ड कायम गरिरहेको छ ।
सेयर बजारमा भएको आक्रमक बृद्धिबाट धेरै लगानीकर्ताले आकर्षक नाफा कमाएका छन् भने बजारको निरन्तर बृद्धि देखेर नाफा कमाउने उद्देश्यले नयाँ लगानीकर्ता पनि पुँजी बजारमा प्रवेश गरिरहेका छन् । बजार परिसूचक १५ सय बिन्दु नाघिसकेको छ भने कारोबार रकममा पनि उल्लेखनिय बृद्धि हुँदै दैनिक एक अर्बभन्दा बढी हुने गरेको छ । बजारको यो निरन्तर बृद्धिबाट सेयर बजारमा लगानी गर्ने अघिकांश लगानीकर्ताले आकर्षक नाफा कमाए पनि अब यसको निरन्तरताबारे बिभिन्न चर्चा हुन थालेको छ ।
कतिपयले बजार उच्चतम बिन्दुमा पुगिसकेको हुँदा अब बजार करेक्सन हुँदै जाने अनुमान गरेका छन् भने कतिपयले बजार अझै बढ्ने विश्लेषण गरिरहेका छन् । यसबीचमा नियामक निकाय धितोपत्र बोर्डले देशका आर्थिक सूचकहरु सन्तोषजनक नरहेको भन्दै शेयर बजारमा सचेत भएर मात्र लगानी गर्न पटक-पटक आग्रह गरेको छ । सेयर बजार यो उचाइमा आउनुलाई राम्रो मानिएपनि त्योभन्दा बढी यसका पछाडिको आधार र सुरक्षित लगानी महत्वपूर्ण कुरा हो ।
किन बढ्यो सेयर बजार ?
देशका आर्थिक सूचकांकहरु नकारात्मक भइरहँदा पनि निरन्तर बृद्धि भइरहेको सेयर बजार कुनै स्पष्ट कारणबिना नै हचुवाका भरमा बृद्धि भइरहेको छ भन्न चाहिँ मिल्दैन । किनकी नेपाल राष्ट्र बैंकको वृद्धि योजना तथा धितोपत्र बोर्डले बजार सुधारमा गरेको ब्यापक प्राविधिक तथा नीतिगत पहलले नै सेयर बजार यो बिन्दुमा पुगेको हो । यससँगै निम्न आधारबाट सेयर बजार यो उच्चतम बिन्दुमा आइपुगेको मान्न सकिन्छ ।
१. सेयर बजार अहिले आधुनिकिकरणको दिशामा अगाडि बढेको छ । बजारमा अहिले कागजी प्रमाणपत्रहरु बिस्थापित भई पुर्णरुपमा अभौतिकृत सेयरहरुमात्र कारोबार हुन्छन् । जसबाट लगानीकर्तालाई सेयर खरीद बिक्री गर्न छिटो छरितो र सहज भएको छ ।
यसबाट सेयर नामसारी भएर आउन महिनौं कुर्न पर्ने अवस्थाको अन्त्य भएको छ । जसले गर्दा कारोबार बढिरहेको छ र धितोपत्र बोर्डले अनलाइन ट्रेन्डिङका लागि आधार तयार पार्न वाणिज्य बैंकहरुलाई पनि सहायक कम्पनी मार्फत सेयर दलालको लाइसेन्स दिने तयारी गर्नुका साथै सेयर ब्रोकरलाई पनि जिल्ला-जिल्लामा शाखा खोल्ने अनुमति दिने बताएको छ । अतः अहिलेको केन्दि्रकृत कारोबार अन्त्य भई बजारमा देशभरका नयाँ लगानीकर्ता प्रवेश गरी बजारले थप गती लिने अपेक्षा गरिएको छ ।
२. राष्ट्र बैंकको पुँजी बृद्धि योजना सेयर बजार बृद्धिको मुख्य आधार बनेको छ । नेपालको सेयर बजार अहिलेको अवस्थामा आइपुग्नुमा राष्ट्र बैंकको पुँजी बृद्धि योजनाको ठूलो भूमिका छ । र वर्तमान समयमा पनि कम्पनीहरुको पुँजी राष्ट्र बैंकले तोकेअनुसार पुग्न सकेको छैन । अतः आगामी दिनहरुमा ती कम्पनीले पुँजी बृद्धिका लागि सेयरहोल्डरलाई बोनस सेयर तथा अग्राधिकार सेयर वा एफपीओ ईश्यु गर्नुपर्ने भएकाले लगान्ाीकर्ताको आकर्षण थप बढेको हो ।
३. धितोपत्र बोर्डले नागरीक लगानी कोषलाई मार्केट मेकरको रुपमा बजारमा भित्राउने निर्णय गरेको छ । यसले गर्दा नागरीक लगानी कोषबाट सेयर बजारमा ठूलो लगानी भित्रिने अपेक्षा गरिएको छ ।
अधिक तरलताको फाइदा सेयर बजारमा परेको छ । भूकम्प र नाकाबन्दी पछि अहिले बजारमा लगानीयोग्य पुँजी थुपि्रएको छ । र तत्काल त्यो पुँजी ठूला उद्योगधन्दा कलकारखाना, परियोजना तथा घरजग्गा र अपार्टमेन्टमा जाने देखिँदैन ।
छोटो समयमा पनि लगानी झिक्न सकिने भएकाले लगानीकर्ताले त्यो पैसा सेयर बजारमा लगानी गरिरहेका छन् । जसले गर्दा बजारले उचाई लिइरहेको छ ।
४. थप सामुहिक लगानीकोष भित्रिएपछि बजार थप गतिशिल भइरहेको छ । ६ ओटा सामुहिक लगानी कोषले पाँच अर्बभन्दा बढी रकम प्रत्यक्ष रुपमा सेयर बजारमा लगानी गरिरहेका बेला ग्लोबल आईएमी क्यापिटल नयाँ लगानी कोषको रुपमा भित्रिएको छ । यसले सेयर बजारमा थप उत्साह मिलेको छ ।
५. धितोपत्र बोर्डले ब्रोकर कमिसन करीब आधा घटाउने तयारी गरेको छ । सार्क राष्ट्रमै धेरै रहेको नेपालको ब्रोकर कमिसन घटाउँदा बढ्दो बजारमा सकारात्मक सन्देश गएको छ ।
६. एघार वाणिज्य बैंकसहित ४० वटा कम्पनीहरु मर्जमा गएर सेयर कारोबार रोकिँदा बजारमा सेयरको आपूर्तीमा कमी आएको छ । यसको असर स्वरुप लगानीकर्ताहरु बढी मूल्यमा सेयर किन्न पनि तत्पर देखिएका छन् ।
७. वर्तमान समयमा आएका त्रैमासिक रिपोर्टहरुमा बैंक तथा बित्तीय संस्थाहरुको खराब कर्जा अनुपात घट्नुको साथै मुनाफामा पनि उल्लेखनीय सुधार आएको छ । यसले सेयर बजारमा सकारात्मक प्रभाव पारेको छ ।
८. धितोपत्र बोर्डले सेयर दलाललाई मार्जिन ल्याण्डिङ र डिलरशीप दिने तयारी थालेको छ । सेयर दलाललाई मार्जिन ल्याण्डिङको अधिकार दिएपछि सेयर कर्जा लिन बैंक तथा बिक्तीय संस्थामा पुग्नुपर्ने र अनेक झन्झट ब्यहोर्नु पर्दैन । सेयर कर्जा ब्रोकरबाटै पाउने भएपछि थप लगानी भित्रिने सम्भाबना रहन्छ । अझ डिलरशीप दिँदा ब्रोकरहरुले ठूलो मात्रामा बजारमा लगानी गर्न सक्छन् । जसले गर्दा समग्र बजारलाई नै सकारात्मक असर पुर्‍याएको छ ।
९. बर्तमान समयमा धितोपत्र बोर्डबाट साना तथा नयाँ लगानीकर्तालाई प्रोत्साहनको नीति ल्याइएको छ । धितोपत्र बोर्डबाट साना तथा नयाँ लगानीकर्तालाई प्रोत्साहन गर्न साधारण सेयर निस्काशन तथा बाँडफाँटमा ब्यापक सुधारका काम भइरहेका छन् । जसले गर्दा साना तथा नयाँ लगानीकर्ताहरु बजारमा प्रवेश गरी बजार थप उचाइमा पुगेको छ ।
१०. बजेट जारी भएपछि लगानीकर्ताहरु मौदि्रक नीतिको पर्खाइमा रहेका छन् । पहिले धितोपत्र बोर्डको अध्यक्ष भइसकेका अनि सेयर बजारलाई राम्रोसँग बुझेका ब्यक्ति चिरञ्जीबी नेपाल अहिले राष्ट्र बैंकको गभर्नर रहेकाले सेयर बजारलाई सकारात्मक प्रभाव पार्ने मौदि्रक नीति आउने आशमा लगानीकर्ताहरु उत्साहित छन् । यसले पनि बजार बढीरहेको छ ।
११. सरकारले बीमा र लघुबित्त कम्पनीको पुँजी बृद्धि गर्ने तयारी थालेसँगै बजारमा यी क्षेत्रका कम्पनीहरुमा थप आकर्षण बढेको छ । यसबाट परिसूचक बढिरहेको छ ।
१२. आर्थिक वर्ष सकिनै लाग्दा कम्पनीहरुका अन्तिम वित्तीय विवरणहरु आउने हुनाले तिनीहरुबाट घोषणा हुनसक्ने आकर्षक प्रतिफलको आशामा लगानीकर्ताहरुले सेयर खरीद गरिरहेका छन् । यसले बजार बढ्न मद्दत गरीरहेको छ ।
१३. बजार बढ्नुको अर्को महत्वपूर्ण कारण भनेको वर्तमान लगानीकर्तामा देखिएको परीपक्वता र धैर्यतालाई लिन सकिन्छ । किनभने बिगतका समयमा सुनियोजित रुपमा बजारमा चलाइने सामान्य हल्लामा नै धैर्यता गुमाउने लगानीकर्ताहरुले अहिलेको विषम परिस्थितिमा पनि उच्चस्तरको धैर्यता र परीपक्वता देखाए । जसले गर्दा सेयर बजार सन्तुलनमा रहिरह्यो ।
बुलिष्ट ट्रेण्डमा जोखिम
लगानीका अन्य विकल्प नहुँदा लगानीकर्ताहरु पुँजी बजारतिरै आकर्षित भइरहेका छन् । यसबाट पुँजी बजार अझ बिस्तृत हुँदै गइरहेको छ । अतः यी विविध कारणले गर्दा नै सेयर बजार अहिलेेको उचाइमा आएको मान्न सकिन्छ ।
सेयर बजारको अहिलेको बृद्धिलाई स्वाभाविक नै मान्न सकिए पनि यो बृद्धि निरन्तर भइरह्यो भने त्यसलाई बजारले कहिलेसम्म धान्न सक्छ भन्ने कुरा चाहीँ अन्यौलतापूर्ण नै छ । सेयर बजार यस्तो क्षेत्र हो जहाँ अन्य लगानीका क्षेत्रको तुलनामा एकदमै अनिश्चिता र जोखिम हुन्छन् ।
तसर्थ त्यो जोखिम अहिलेको बजारमा पनि छ । बजार निरन्तर बढीरहेको छ भन्दैमा जोखिम हटिसक्यो भन्न मिल्दैन । जती बजार बढ्दै जान्छ मुनाफासँगसँगै जोखिम पनि त्यति नै उच्च हुँदै जान्छ । तसर्थ लगानीकर्ताले सुझबुझपूर्ण तरीकाले लगानी गर्नु आबश्यक छ । जसबाट जोखिम न्युनिकरण गर्दै मुनाफामा बृद्धि गर्न सकियोस् । हचुवाका भरमा लगानी गर्दा सेयर बजारमा ठूलो नोक्सानी ब्यहोर्नु पर्ने हुनसक्छ ।
बजार घट्न सक्ने कारणहरु
सेयर बजार घट्ने बिभिन्न कारणहरु छन् । बिभिन्न कारणहरुमध्येको एक हो लगानीकर्ताको नाफा सुरक्षित गर्ने चहाना ।
अहिले तत्काल बजार घट्ने त्यस्तो कुनै कारण नरहे पनि लामो समयदेखि बढिरहेको सेयर बजारमा लगानीकर्ताको नाफा सुरक्षित गर्ने चहानाका कारण एकै समयमा सेयर बिक्रीमा आएर आपूर्ती बढी भई सेयर मूल्य घट्ने सम्भाबना भने बलियो छ ।
यसले सेयर बजारका नबप्रवेशीहरुलाई नोक्सानी पुर्‍याउन सक्छ । त्यस्तो जोखिमबाट बँच्नका लागि नयाँ लगानीकर्ताले दीर्घकालीन सोचाईं राखेर लगानी गर्नु आवश्यक हुन्छ । ताकी वर्तमान समयमा सेयर बजार घटे पनि केही समय होल्ड गरेर बजार बढ्न थालेपछि बेच्न सकियोस् ।
लगानीकर्ताको मनोबिज्ञान
वर्तमान बजार घट्न सक्ने अर्को कारण भनेको लगानीकर्ताको मनोबिज्ञान हुनसक्छ । सेयर बजारको घटबढमा लगानीकर्ताको मनोविज्ञानले पनि ठूलो भूमिका खेलेको हुन्छ । अहिले बजारका धेरै लगाानीकर्तालाई बजारको यो इण्डेक्स धेरै भइसक्यो भन्ने भान परीरहेको छ । अब ?जततउस्ररछ।अबश्र बजार माथी जाँदैन र विस्तारै घट्छ भन्ने मनोवृत्ति धेरै लगानीकर्तामा रहेको पाइन्छ । लगानीकर्ताको यो मनोविज्ञानले बजारलाई केही समयपछि घटाउन सक्छ ।
आधारबिनै उछालिएको भाउ
बजारमा केही लघुवित्त तथा अन्य केही कम्पनीको भाउ कुनै स्पष्ट कारण विनानै आकासिएको हुन्छ । नत ती कम्पनीहरुको नाफा राम्रो छ नत पुँजी धेरै छ नत कुशल ब्यवस्थापन नै । महंगोमा किनेका त्यस्ता सेयरहरुबाट लगानीकर्ताले प्रतिफल पाउने सम्भाबना पनि कम छ । यस्तोमा ती कम्पनीहरुको रेट भारी मात्रामा घट्ने सम्भावना रहेको छ ।
असार मसान्तको प्रभाव
आर्थिक बर्षको अन्त्यमा धेरै लगानीकर्ताहरुले बैंकको ऋणको किस्ता तथा ब्याज तिर्नुपर्ने हुनाले सेयर बेच्ने गर्दछन् । यसबाट आपूर्ति बढ्न गई बजार घट्न सक्ने सम्भावना रहन्छ । त्यससँगै बैंक तथा बित्तीय संस्थाहरुले केही समय मार्जिन ल्याण्डिङ कर्जा बन्द गर्ने हुनाले बजारमा सेयरको माग कम भई सेयरमा गिरावट आउन सक्छ ।
बजारमा बढ्दो चलखेल
बजारको तीब्र बृद्धिसँगै पछिल्लो समयमा  बजारमा अनावस्यक चलखेल गर्ने समूह सकृय भएको छ । आधारहिन कुरा बजारमा फैलाई सेयर बढाएर वा घटाएर पैसा कमाउने समूहका कारण  लगानीकर्ताले नोक्सानी ब्यहोर्नु परेको छ । पछिल्लो समय जेठ २३ गते राष्ट्र बैंकले सेयर कर्जामा कडाई गर्दै छ भन्ने निराधार हल्लाका कारण बजार एकै दिन ८ महिना यताकै धेरै ३५ अंकले घटेको थियो । अत यस्ता निराधार हल्ला र चलखेलबाट लगानीकर्ता चनाखो हुनुपर्छ ।
राजनैतिक कारण
सेयर बजारमा राजनीतिले पनि प्रभाव पारीरहेको हुन्छ । मधेसी मोर्चा आन्दोलनमा रहेको र भविश्यमा उसको आन्दोलन चर्कियो भने त्यसले सेयर बजारमा केही मात्रामा असर पार्न सक्दछ । र, सेयर बजारप्रति त्यति नरम नरहेको माओवादी नेतृत्वमा सरकार गठन भएमा पनि सेयर बजारले केही समय रातो झण्डा देखाउने सम्भाबना रहन्छ ।
अतः सेयर बजारमा लगानी गर्ने लगानीकर्ता त्यो विवेकशील हुन्छ जसले जोखिमलाई न्युनिकरण गरी मुनाफा आर्जन गर्न सफल हुन्छ । तर सेयर बजारमा जोखिमरहित मुनाफा आर्जन भने असम्भव हुन्छ ।
यसकारण लगानीकर्ताले कुनै पनि कम्पनीको सेयर किन्नुभन्दा पहिले त्यस कम्पनीको बित्तीय अवस्था, व्यवस्थापकीय पक्ष र भविष्यमा दिनसक्ने प्रतिफलबारे राम्रो अध्ययन गर्नु जरुरी हुन्छ । राम्रो कम्पनीको सेयरमा जोखिम कहिल्यै आउँदैन । हल्ला र हचुवाका भरमा सेयर बजारमा लगानी गर्दा त्यहाँ सदैव जोखिम हुनसक्छ ।",bank
"﻿कारोबार संवाददाता
काठमाडौं, २७ जेठ
राष्ट्रिय पुनर्निर्माण प्राधिकरणले १ लाख ७१ हजार ६७७ भूकम्प प्रभावित घरधनीलाई अनुदान रकम बैंकमार्फत वितरण गर्न संघीय मामिला तथा स्थानीय विकास मन्त्रालयलाई निर्देशन दिएको छ । मन्त्रालयअन्र्तगतको केन्द्रीय आयोजना कार्यान्वयन एकाइलाई पहिलो किस्ताको रकम वितरण गर्न निर्देशन दिएको हो ।
प्राधिकरणले नेपाल बैंकर्स एसोसिएसन, डेभलपमेन्ट बैंकर्स एसोसिएसन र नेपाल फाइनान्सियल इन्स्टिच्युसन एसोसिएसनसँग सम्झौता गरी बैंक तथा वित्तीय संस्थामार्फत अनुदान रकम वितरण गर्ने व्यवस्था मिलाएको हो । समझदारी पत्रअनुसार प्राधिकरणले केन्द्रीय आयोजना कार्यान्वयन एकाइलाई स्थानीय स्तरमा जिल्ला विकास समितिमार्फत सेवा प्रदायक बैंकहरूसँग समन्वय गरी अनुदान वितरणको कार्य अघि बढाउन निर्देशन दिएको हो ।
प्राधिकरण र ३ वटा बैंकर्स एसोसिएसनबीच भएको समझदारीपत्रअनुसार अनुदान रकम वितरणका लागि प्राधिकरण र ५३ वटा बैंकबीच छुट्टाछुट्टै सम्झौता भइसकेको छ ।
बैंक र अनुदान पाउने सूचीमा परेका थप घरधनीको क्षेत्रगत विभाजन गरी अनुदान रकम वितरणलाई प्रभावकारी बनाउन प्राधिकरण लागिरहेको छ । अनुदानका लागि आयोजना कार्यान्वयन एकाइलाई १२ अर्ब ४४ करोड ६८ हजार रुपैयाँ निकासा गरिसकिएको छ । एकाइमार्फत विभिन्न जिल्ला विकास समितिहरूलाई गत वैशाख २६ गते रकम निकासा भइसकेको छ ।
संघीय मामिला तथा स्थानीय विकास मन्त्रालयमा रहेको केन्द्रीय आयोजना कार्यान्वयन एकाइका अनुसार २०७३ साल चैत २५ गतेसम्म अनुदान पाउने सूचीमा परेका ६४ हजार ३ सय २० घरधनीसँग अनुदान सम्झौता भइसकेको प्राधिकरणले जनाएको छ ।
  भूकम्प प्रभावितलाई बैंकमार्फत रकम दिन निर्देशन        ",bank
"﻿२८ जेठ, काठमाडौं । भूकम्प, मधेस आन्दोलन र भारतीय नाकाबन्दीका बाबजुत पनि ‘ख’ वर्गका राष्ट्रियस्तरका विकास बैंकहरुको नाफा उल्लेख्य बढेको छ ।
सञ्चालामा रहेका राष्ट्रियस्तरका २२ वटा विकास बैंकले  विकास बैंकहरुले प्रकाशित गरेको चालु आर्थिक वर्षको नौ महिनाको अपरिस्कृत वित्तीय विवरणमा २ अर्ब ७८ करोड ५७ लाख रुपैयाँ खुद नाफा कमाएको उल्लेख छ । २२ बैंकहरुको दैनिक औषतको नाफा १ करोड ३ लाख रुपैयाँ हुन आउँछ ।
चालु आवको चैत मसान्तको विकास बैंकहरुको नाफा गत वर्षको यसै अवधिको भन्दा २५ प्रतिशतले बढी भएको डेभलपमेन्ट बैंकर्स एसोसिएसनका अध्यक्ष कृष्णराज लामिछानेले बताए । लामिछाने कैलाश विकास बैंकका प्रमुख कार्यकारी अधिकृतसमेत हुन् ।
एक वर्षको अवधिमा विकास बैंकहरुको कुल व्यवसायको आकार भने जम्मा १० देखि १२ प्रतिशतले मात्रै बढेको उनले जानकारी दिए ।
‘एक वर्षको अवधिमा विकास बैंकहरुको नाफा २५ प्रतिशतले बढेको छ’ अध्यक्ष लामिछानेले अनलाइनखबरसँग भने- ‘यो भूकम्प र नाकाबन्दीका कारण उत्पन्न भएको जोखिम बहन गर्न बैंकहरु सक्षम छन् भन्ने गतिलो प्रमाण हो ।’
बैंकहरुले संकटका बेला पनि ऋण तिर्न सक्नेलाई ऋण दिएकाले नाफा बढेको उनको तर्क छ । त्यसैगरी, विगतमा खराब भएको ऋण उठेकाले संभावित जोखिम व्यवस्थााका लागि छुट्याइएको रकम फिर्ता हुँदा पनि नाफा बढेको उनले बताए ।
‘देशभर जग्गाको भाउ बढेन थालेको छ, जसकारण विगतमा खराब भएका ऋणीहरुले पनि जग्गा बेचेर ऋण तिर्न थालेकाले त्यसको प्रभाव बैंकको नाफामा परेको हो,’ उनले भने- ‘धेरै मान्छेहरु असारमा ऋण तिर्नुपर्छ भन्ने हुन्छ र बैंकहरु असार मसान्तमा ऋण उठाउन निकै सक्रिय भएर लाग्ने भएकाले असार मसान्तमा यो नाफा थप ३० देखि ४० प्रतिशतले बढ्न सक्छ ।’
नाफा बढे पनि राष्ट्र बैंकले पुँजी बढाउनुपर्ने व्यवस्था गरेका कारण लगानीकर्ताको लगानीमाथिको प्रतिफल भने विगतका वर्षहरुमा भन्दा निकै कम भएको उनले बताए ।
राष्ट्र बैंले चालु आर्थिक वर्षको मौदि्रक नीतिमार्फत राष्ट्रियस्तरका विकास बैंकहरुले ०७४ असार मसान्तसम्ममा न्यूनतम चुक्ता पुँजी २ अर्ब ५० करोड रुपैयाँ पुर्‍याउनुपर्ने व्यवस्था गरेको छ । पुँजी बढाउनुपर्ने दबाबमा बैंकहरु मर्जमा गएका छन् भने सकेसम्म धेरै बोनस सेयर र हकप्रद सेयर दिएका छन् ।
कुन बैंकले एक दिनमा कति कमाउँछन् ?
नाफाका हिसाबले पोखरामा मुख्य कार्यालय रहेको मुक्तिनाथ विकास बैंक पहिलो नम्बरमा छ । यो बैंककले चालु आवको नौ महिनामा २४ करोड ८२ लाख ९७ हजार रुपैयाँ नाफा कमाएको छ । औषतमा हिसाब गर्दा यो बैंकले प्रतिदिन ९ लाख २० हजार रुपैयाँ नाफा कमाएको छ ।
बैंकहरुले कमाएको नाफालाई सो अवधिमा हुन आउने कुल दिनले हिसाब गरेर दैनिक औषतमा नाफा निकालिएको हो ।
त्यसैगरी, धेरै नाफा कमाउने विकास बैंकको सूचीमा दोस्रो स्थानमा काठमाडौमा मुख्य कार्यालय रहेको कैलाश विकास बैंक छ । यो बैंकले २१ करोड २७ लाख ९७ हजार रुपैयाँ खुद नाफा कमाएको छ । यो बैंकको दैनिक औषतको नाफा ७ लाख ८८ हजार रुपैयाँ हो ।
त्यस्तै, यति विकास बैंकले २० करोड ९८ लाख रुपैयाँ नाफा कमाएको छ । दैनिक औषतमा यो बैंकको नाफा ७ लाख ७७ हजार रुपैयाँ हो । १९ करोड ६२ लख रुपैयाँ कमाएको सिद्धार्थ डेभलपमेन्ट बैंकको दैनिक औषतको नाफा ७ लाख २७ हजार रुपैैयाँ हो ।
त्यस्तै, काष्ठमण्डप डेभलपमेन्ट बैंकले ७ लाख १५ हजार, फेवा विकास बैंकले ६ लाख १० हजार, गरिमा विकास बैंकले ५ लाख ४३ हजार, एस डेभलपमेन्ट बैंकले ५ लाख ३२ हजार, ओम डेभलपमेन्ट बैंकले ५ लाख २२ हजार रुपैयाँ नाफा कमाएका हुन् ।
त्यसैगरी, दुई बैंकले चार लाख रुपैयाँको रेञ्जमा दैनिक औषतमा नाफा कमाएका छन् । विजनेस युनिभर्सल बैंकले ४ लाख ८९ हजार, सुपि्रम डेभलपमेन्ट बैंकले ४ लाख २९ हजार रुपैयाँ कमाएका हुन् ।
सातवटा बैंकले दैनिक औषतमा ३ लाखको रुपैयाँको रेन्जमा नाफा कमाएका छन् । सांगि्रला विकास बैंकले ३ लाख ९२ हजार, इन्फ्रास्टक्चर डेभलपमेन्ट बैंकले ३ लाख ६९ हजार, टुजिजम डेभलपमेन्ट बैंकले ३ लाख ६५ हजार, सोसाइटी डेभलपमेन्ट बैंकले ३ लाख ४५ हजार कमाएका छन् ।
रिलायवल डेभलपमेन्ट बैंकले ३ लाख ३७ हजार त्रिवेणी विकास बैंकले ३ लाख ११ हजार र ज्योति विकास बैंकले दैनिक औषतमा ३ लाख ४ हजार रुपैयाँ कमाएका हुन् ।
त्यस्तै तीनवटा बैंकले दैनिक २ लाख रुपैयाँको रेञ्जमा नाफा कमाएका छन् । एपेक्स डेभलपमेन्ट बैंकले २ लाख ३१ हजार, देव विकास बैंकले २ लाख ८ हजार र आइडिबीएलले २ लाख ७ हजार रुपैयाँ नाफा कमाएका छन् ।
भिवोर विकास बैंक भने सबैभन्दा थोरै नाफा कमाएको छ । यो बैंकले चालु आवको नौ महिनामा ५ करोड ३२ लाख रुपैयाँ नाफा कमाएको छ । जुन दैनिक औषतमा १ लाख ९७ हजार रुपैयाँ हुन आउँछ ।
चालु आवको तेस्रो त्रैमासमा नाफाको स्थिति
विकास बैंक
नाफा रु (हजारमा)
 प्रतिदिन नाफा रु (हजारमा)
  मुक्तिनाथ
२४८२९७
 ९२०
  कैलाश
 २१२७९७
 ७८८
  यति
 २०९८१६
 ७७७
  सिद्धार्थ
 १९६२७९
 ७२७
 काष्ठमण्डप
 १९३१७५
 ७१५
 फेवा
 १६४८१४
६१०
 गरिमा
 १४६६४७
 ५४३
 एस
 १२३५८७
 ५३२
 ओम
 १४१००६
 ५२२
 विजनेस युनिभर्सल
 १३१९०७
 ४८९
 सुप्रिम
 ११५७११
 ४२९
 सांग्रिला
 १०५८६४
 ३९२
 इन्फ्रास्टक्चर
 ९९६११
 ३६९
 टुरिज्म
 ९८४५१
 ३६५
 सोसाइटी
 ९३१३२
 ३४५
  रिलायवल
 ९१००८
 ३३७
  त्रिवेणी
 ८३९००
 ३११
  ज्योति
 ८२०७९
 ३०४
  एपेक्स
 ६२४५१
 २३१
  देवः
 ५६०३१
 २०८
  आइडीबीएल
 ५६०००
 २०७
  भिवोर
 ५३२०४
 १९७
  कुल
 २७८५७६७
१०३१८
",bank
"﻿रुपेश दुलाल
हेटौँडा, २९ जेठ – मकवानपुरका लगानीकर्तालाई सेयरमा लगानीबारे जानकारी दिने उद्देश्यले हेटौँडामा शनिबार एक दिने सचेतना कार्यक्रम गरिएकोे छ । नेपाल स्टक एक्सचेन्जको आयोजना र मकवानपुर उद्योग वाणिज्य संघको सहआयोजनामा कार्यक्रम गरिएको हो ।
कार्यक्रममा नेपाल स्टक एक्सचेन्ज लिमिटेडका सहायक प्रवन्धक नारायण प्रसाद तिमल्सिना, सिडिएस एण्ड क्लियरिङ लिमिटेडका देवराज रिजाल, त्रिशुल सेक्युरिटिज एण्ड इन्भेष्टमेन्ट लिमिटेडका नवराज सुवेदी र एक्सचेन्जका आईटि अफिसर वालकृष्ण कोजुले सेयर लगानीका अवसर र चुनौति, लगानीका क्रममा अपनाउनुपर्ने सावधानी, प्राविधिक पक्ष लगायतको बारेमा सहजिकरण गरेका थिए ।
कार्यक्रममा सेयर लगानीकर्ता ह्याग्रिव आचार्य, प्राध्यापक प्रल्हाद सापकोटा, व्यवसायी पवन कुमार भगत लगायतले शेयर लगानीमा रहेका अन्यौलताबारे जिज्ञासा राखेका थिए ।
एक्सचेन्जका सहायक प्रवन्धक तिमल्सिनाले मकवानपुरका लगानीकर्ताहरुको सहजताको लागि एक्सचेन्जको वर्कस्टेशन हेटौंडामा राख्न पहल गर्ने प्रतिवद्धता व्यक्त गरेका थिए । मकवानपुरबाट पनि लगानीकर्ताहरुले पछिल्लो समय विभिन्न कम्पनीले जारी गरेको सेयर उत्साहजनक रुपमा खरिद गर्ने क्रम बढेको छ ।
पुँजीबजारमा आकर्षण बढेसँगै लगानी गर्दा अपनाउनुपर्ने सावधानीबारे सचेतना आवश्यक रहेकाले कार्यक्रम आयोजना गरेको मकवानपुर उद्योग बाणिज्य संघका अध्यक्ष राजकुमार न्यौपानेले बताए ।
  सेयरबारे हेटौँडामा सचेतना कार्यक्रम        ",bank
"७ कात्तिक, काठमाडौं । एभरेष्ट बैंकले आफ्नो २३ औँ बार्षिक उत्सवमा संस्थागत सामाजिक उत्तरदायित्व अन्तरगतका विभिन्न कार्यक्रम गरेर मनाएको छ । बैंकले सबै शाखाहरुमा उत्सव मनाएको छ । बैंकले सो अवसरमा राजधानीमा रक्तदान कार्यक्रमको आयोजना गर्यो । कार्यक्रममा बैंकका कर्मचारी तथा उपभोक्ता गरी सय जनाले रक्तदान गरेका थिए । बैंकले नर्भिक इन्टरनेसनल हस्पिटलको सहकार्यमा निशुल्क स्वास्थ्य शिविर समेत आयोजना गरेको थियो । बैंकले हाल राजश्व संकलन काउन्टर र ९१ एटिएम तथा बृहत बाह्य सन्जाल मार्फत उत्कृष्ट सेवाहरु प्रदान गर्दै आइरहेको छ । बैंकले एसियन पेन्टस् न्यु बिज “बेस्ट म्यानेज्ड कमर्सियल बैंक अवार्ड २०१३” का साथै आ.ब. २०६८/०६९मा “वाणिज्य बैंक मध्येमा सर्वाधिक करदाता” को सम्मान प्राप्त गरेको थियो ।
",bank
"﻿८ असार काठमाडौं । वाणिज्य बैंकहरुको कुल निक्षेप साढे १६ खर्ब रुपैयाँ पुगेको छ ।
नेपाल राष्ट्र बैंकले दिएको जानकारी अनुसार जेठ अन्तिम सातासम्ममा वाणिज्य बैंकहरुले १६ खर्ब ५५ अर्ब रुपैयाँ निक्षेप संकलन गरी १३ खर्ब २७ अर्ब रुपैयाँ कर्जा प्रवाह गरेका छन् ।
राष्ट्र बैंकका अनुसार पछिल्लो एक हप्तामा ३ अर्ब रुपैयाँले निक्षेप बढेको छ भने कर्जा १० अर्ब रुपैयाँले बढेको छ । पछिल्लो एक महिनामा २६ अर्ब रुपैयाँले कर्जा बढेको छ भने निक्षेप २५ अर्ब रुपैयाँले बढेको छ ।
निर्माणको काम अत्यन्तै बढेकाले बैंकहरुमा कर्जाको उच्च रहेको सानिमा बैंकका प्रमुख कार्यकारी अधिकृत भुवन दाहालले बताए ।
‘असारमा सरकारले गर्ने खर्चको भुक्तानी हुने भएकाले अब निक्षेप बढ्छ र कर्जा घट्छ,’ सीइओ दाहालले भने- ‘असारको दोस्रो सातादेखि मसान्तसम्म त बैंकहरुले कर्जा लगभग बन्द जस्तै गर्छन् ।’
राष्ट्र बैंकका अनुसार वाणिज्य बैंकहरुमा विदेशी मुद्रामा १ खर्ब ८ अर्ब रुपैयाँ निक्षेप छ ।
भूकम्प, मधेस आन्दोलन र भारतीय नाकाबन्दीका कारण मुलुकमा आर्थिक क्रियाकलाप हुन नसक्दा मोटो रकम लगानी नभई बैंकमा थुपि्रएर बसेको थियो । अहिले तरलताको अवस्था सन्तुलित भएपनि असारमा सरकारी खर्च बढ्ने भएकाले साउनदेखि फेरि बैंकिङ क्षेत्रले अधिक तरलताको समस्या फेस गर्नुपर्ने अवस्था आउनसक्ने बैंकरहरु बताउँछन् ।",bank
"﻿मुना कुँवर 
काठमाडौं, १४ असार
बिमा समिति र यातायात व्यवसायीबीच यात्री बिमा योजनाको बिमाशुल्कमा विषयमा सहमति जुट्न सकेको छैन । आगामी वर्षको बजेटले यात्री बिमांक रकम बढाउने व्यवस्था गरेपछि समितिले बिमाशुल्क पनि वृद्धि गर्ने तयारी गरेको छ । तर, समिति र व्यवसायीबीच सहमति हुन नसक्दा नयाँ यात्री बिमालेख जारी हुन सकेको छैन ।
हालको व्यवस्थाअनुसार यात्री बिमांक रकम १ लाख रुपैयाँ छ भने बिमाशुल्क रकम प्रतिसिट १५० रुपैयाँ छ । तर, सरकारले गरेको नयाँ व्यवस्थाअनुसार बिमांक रकम पाँच गुणाले बढाएर ५ लाख रुपैयाँ पु¥याएको छ । त्यसैले बिमाशुल्क पनि सोही अनुपातमा बढाएर प्रतिसिट ७५० हुनुपर्ने बिमा समितिका निर्देशक श्रीमान् कार्कीले बताए । “तर, यस विषयमा यातायात व्यवसायीसँग सहमति भने भइसकैको छैन । यसमा अझै छलफल गर्दै छौं,” उनले भने ।
समितिले बिमाशुल्क पाँच गुणाले बढाउने प्रस्ताव राखे पनि यातायात व्यवसायीले भने प्रतिसिट ५०० रुपैयाँ राखिनुपर्ने अडान राखेका छन् । यात्रीहरूको मृत्यु नै हुने प्रकृतिका दुर्घटना कम हुने भएकाले यस्तो बिमाशुल्क पनि थोरै हुनुपर्ने नेपाल यातायात व्यवसायी राष्ट्रिय महासंघका अध्यक्ष डोलनाथ खनालले बताए । “कम दुर्घटना हुने हुँदा यस्तो बिमाबाट बिमकहरूलाई फाइदा नै हुन्छ । त्यसैले प्रतिसिट ५०० रुपैयाँ बिमाशुल्क उपयुक्त हुन्छ,” उनले भने । तर, घाइते हुने दुर्घटनामा तुलनात्मक रूपमा धेरै हुने हुँदा मेडिकल रकम २ लाख रुपैयाँबाट बढाएर ३ लाख रुपैयाँ हुनुपर्ने उनले बताए ।
बिमा समितिको हालको व्यवस्थाअनुसार सवारी साधनको तेस्रो पक्ष बिमा योजनाको बिमांक रकम ५ लाख रुपैयाँ छ । त्यस्तै, घाइते भएको अवस्थामा दिइने मेडिकल खर्च रकम २ लाख रुपैयाँ छ । एउटै सवारी साधनको दुर्घटनाबाट मृत्यु भएका तेस्रो पक्ष र यात्रीको बिमांक रकम फरक–फरक हुँदा यात्रीलाई पनि तेस्रो पक्ष बनाएर झूठो दाबी धेरै आउने गरेको समितिले बताएको छ । त्यसैले यात्री बिमांक रकमलाई पनि तेस्रो पक्ष सरह बनाइनु अति आवश्यक रहेको समितिको भनाइ छ ।
तर सरकारले यात्री बिमांक रकमलाई बढाउँदा यातायात व्यवसायीलाई भने मर्का परेको व्यवसायीहरूको गुनासो छ । “यात्री बिमांक ३ लाख रुपैयाँ हुनुपर्ने थियो । सरकारले बिना योजना ह्वातै बढाइ दियो,” उनीहरूले भने । बिमा समितिले नयाँ व्यवस्थासहितको यात्रीलेख आगामी साउनदेखि नै लागू गर्ने तयारी गरेको छ । यथासम्भव व्यवसायीसँग छलफल गरी साउुनदेखि नै नयाँ व्यवस्था गर्ने समितिले बताएको छ । नेपालमा अहिले करिब २२ लाख सवारी साधन दर्ता भएका छन् ।
  यात्रु बिमा शुल्कमा सहमति जुट्न सकेन        ",bank
"﻿काठमाडौं, १५ असार (कास)
बेलायतमा भएको जनमत संग्रहमा बेलायत युरोपियन युनियनबाट बाहिरिने मत परिणाम सार्वजनिक भएसँगै पाउण्ड स्टर्लिङ डलरको मूल्य ओरालो लाग्न थालेको छ । अन्तरराष्ट्रिय मुद्रा बजारमा युरो र पाउण्ड स्टर्लिङ डलर अवमूल्यन भएसँगै नेपालमा पनि यसको भाउ सस्तो भएको हो ।
नेपाल राष्ट्र बैंकका वैदेशिक विनमय व्यवस्थापन विभागका कार्यकारी निर्देशक भिष्म ढुंगानाका अनुसार बेलायत ईयूबाट बाहिरिँदा त्यसको राजनीतिक असर पर्ने अनुमानमा मुद्रा व्यापारी युरो र पाउण्ड बेचेर अमेरिकी डलर किन्न उत्साहित भएका छन् । यसकै कारण अमेरिकी डलरसँग युरो र पाउन्ड अवमूल्यन भएको र नेपालमा पनि यसको भाउ घटिरहेको छ ।
नेपालमा पाउण्डको भाउ एक सातामा १५ रुपैयाँले सस्तिएको छ । गत बुधबार प्रतिपाउण्ड १५९ रुपैयाँसम्म पुगेकोमा बुधबार घटेर १४३ रुपैयाँमा झरेकोे छ । अन्तरराष्ट्रिय बजारमा डलर मजबुत भइरहेकाले पाउण्ड अझै कमजोर हुने ढुंगानाको भनाइ छ । “अबको केही समय अन्तरराष्ट्रिय मुद्रा बजारमा अमेरिकी डलरको रिजर्भतर्फ आकर्षित हुने देखिएकाले पाउण्ड अझै अवमूल्यन हुनसक्छ,” उनले भने ।
  ओरालो लाग्दै पाउन्ड स्टर्लिङ        ",bank
"﻿कारोबार संवाददाता
काठमाडौं, १५ असार
सहकारी ऐनमा समय अनुकूल परिवर्तन नगर्दा सहकारीमा देखिएका समस्या सम्बोधन गर्न र सुधार गर्न अप्ठेरो परेको छ । विद्यमान सहकारी ऐन–०४८ पुरानो भएको र यसबाट सहकारीका समस्या समाधान गर्न कानुनी जटिलता आउन थालेको छ ।
ऐनले सहकारी विभागलाई संघ–संस्था दर्ता र प्रवद्र्धनका साथै अनुगमनको अधिकार दिए पनि यसले अहिले सहकारीमा देखिएका समस्या हल गर्न नसक्ने विभागका अधिकारीहरू बताउँछन् । “हाम्रो ऐनले सरकारलाई सहकारीको प्रवद्र्धनकारी भूमिका मात्र दिएको छ,” विभागमा रजिस्टारसमेत रहेका सहकारी तथा गरिबी निवारण मन्त्रालयका सहसचिव काशीनाथ मरासिनी भन्छन्, “यसबाट सहकारीमा देखिएका समस्या सम्बोधन गर्न ग्राहो छ ।”
अहिलेको ऐनले सहकारीलाई स्वायत्त र स्वनियममा चल्ने संस्थाका रूपमा व्याख्या गरेको छ । यसैका आधारमा सहकारी संस्थाहरूले आफ्नो विनियम बनाइ सोहीका आधारमा कारोबार गर्दै आएका छन् । यस्तो अवस्थामा संस्थामा समस्या देखिँदा पनि हस्तक्षेप गर्ने अधिकार विभागलाई छैन । “हामीले गल्ती गर्ने संस्थालाई अधिकतम १५ सय रुपैयाँसम्म जरिवाना वा संस्था दर्ता खारेजी गर्ने अधिकार छ,” मरासिनीले भने, “दर्ता खारेजीबाट समस्या समाधान हुँदैन, कारबाहीको रकम एकदमै कम छ ।”
समस्याग्रस्त सहकारी अध्ययनका लागि गौरीबहादुर कार्की संयोजकत्वको जाँचबुझ आयोग गठनका लागि समेत सहकारी ऐनमा कुनै व्यवस्था नभएपछि सरकारले जाँचबुझ ऐनअन्तर्गत आयोग बनाएको थियो । उक्त आयोगले सम्पत्ति व्यवस्थापन आयोग बनाएर समस्याग्रस्त संस्थाको समस्या हल गर्न सुझाव दिए पनि आयोग गठनका लागि ऐनमा प्रावधान नहँुदा काम अघि बढ्न सकेको छैन ।
यसैगरी सहकारी ऐनमा संस्थालाई समस्याग्रस्त घोषणा गर्ने, व्यवस्थापन नियन्त्रणमा लिने, संस्थामा व्यवस्थापन पठाउने लगायतका अधिकारसमेत विभागसँग छैन । यी व्यवस्थाहरू नहुँदा अहिले समस्याग्रस्त सहकारीमा केही गर्न नसकेको विभागको तर्क छ । यस्तै कानुनी जटिलताकै कारण सहकारीमा कर्जा सूचना केन्द्र, ऋण असुली न्यायाधिकरण, निक्षेपको सुरक्षणजस्ता व्यवस्थासमेत कार्यान्वयनमा आउन सकेको छैन ।
सहकारी तथा गरिबी निवारण मन्त्रालयले अहिले नयाँ ऐनको मस्यौदा तयार पारेर मन्त्रिपरिषद्मा पेस गरेको छ । नयाँ ऐनमा क्षेत्रका आधारमा सहकारी संख्या तोक्नेदेखि लिएर बहुद्देश्यीय र विषयगत सहकारीहरूले पनि ५० प्रतिशत जुन क्षेत्रमा काम गरेको छ त्यही विषयअनुसार नाम परिवर्तन गर्नुपर्ने व्यवस्था गरिएको छ ।
मस्यौदामा एक व्यक्ति एक प्रकृतिको एक सहकारीको मात्र सदस्य बन्न पाउने प्रावधान राखिएको छ । यसैगरी सञ्चालक र कार्यकारी एउटै व्यक्ति बस्न नपाइने, संस्था सदस्य बन्न नपाउने, कम्पनीमा लगानी गर्न नपाउनेलगायतका व्यवस्थाहरू छन् । यसैगरी सहकारीमा गलत काम गर्नेलाई बिगोबमोजिम जरिवाना र अधिकतम ७ वर्ष जेल सजायको प्रस्ताव गरिएको छ । समस्याग्रस्त सहकारीको समस्या सम्बोधनका लागि आयोग गठन गर्न सकिने प्रावधान पनि नयाँ ऐनमा समेटिएको छ । “अहिले देखिएका सबै समस्या नयाँ ऐनले सम्बोधन गर्छ,” मन्त्रालयका सचिव शंकरप्रसाद अधिकारीले भने, “यसका लागि छिटोभन्दा छिटो ऐन ल्याउनुपर्छ ।”
 
  सहकारीका समस्या समाधानमा कानुनी जटिलता        ",bank
"﻿नेपालगन्ज, १५ असार । नेपालगन्ज वडा नं.२४ मा कार्यालय स्थापना गरेको उद्दमशीलता बचत तथा ऋण सहकारी संस्था लिमिटेडले बचतकर्ताको लाखौं रकम हिनामिना गरेको समाचार कारोबार दैनिकमा प्रकाशित भएपछि सो सहकारीले बचतकर्ताको घर घरमा गएर रकम फिर्ता गर्न थालेको छ ।
समाचार प्रकाशित भएकै दिन मंगलवार सो सहकारीले विभिन्न जमाकर्ताहरुको ७ लाख रुपैया घरमै पु¥याएको सहकारी र जमाकर्ताले बताएका छन् ।
उद्दमशीलता बचत तथा ऋण सहकारीले नियम कानून विपरीत बाहिरी जिल्लाका ब्यक्तिहरुको रकम जम्मा गरेको, बाँकेमा रहेका विभिन्न ब्यक्तिहरुलाई रकम नदिएर लाखौं रकम ठगी गरेको सन्दर्भमा समाचार प्रकाशित भएको थियो ।
नेपालगन्जका छापा ब्यवसायी ज्योति भण्डारीलाई उनको छापाखानामा पुगेर सहकारी संस्था लिमिटेडका प्रबन्धक धर्मराज जोशीले ३० हजार १ सय रुपैयाँ उनकै हातमा दिए ।
शुरुमा त आफु छक्क परेको जनाउँदै तर रकम पाएपछि पत्रिकामा निस्केको समाचारका कारण सहकारीले घरमै आएर रकम दिएको थाहा भएको भण्डारीले बताए ।
यस्तै छोरीको विवाहका लागि भौंतारिरहेकी र सहकारीले रकम फिर्ता नगरेको बारे हार गुहार लगाइरहेकी मनिकापुर बस्ने सबनम बानो संग पनि यस्तै घटना भयो ।,
चिन्ताले अनुहार सुकेकी सबनमले सहकारीका कर्मचारी घरमै भेटेपछि इश्वरनै प्रकट भए जस्तो लागेको प्रतिक्रिया दिइन । सहकारीका कर्मचारीले घरमै पुगेर उनलाई १ लाख ३६ हजार रुपैया फिर्ता गरे ।
यसैगरी अन्य बिभिन्न बचतकर्तालाई पनि घरै गएर ७ लाख फिर्ता गरिएको जनाउँदै सो सहकारी संस्था लिमिटेडका प्रबन्धक धर्मराज जोशीले अन्यको रकम पनि फिर्ता गरिने बताए ।
यसअघि नेपालगन्ज वडा नं.२४ मा वित्तीय कार्यालय स्थापना गरेको उद्दमशीलता बचत तथा ऋण सहकारी संस्था लिमिटेडले खाताको समयावधि पूरा भएको पाँच महिना पूरा हुँदा सम्म पनि भुक्तानी नगरेको, नक्कली चेक दिएको, चेक बाउन्स भएको, पटक पटक म्याद दिएको लगायतका गुनासो सहित सेवाग्राहीहरुले सहकारी संस्थाको घेराउ गरेको समाचार कारोबार दैनिकमा मंगलबार प्रकाशित भएको थियोे ।
सहकारीका प्रबन्धक जोशीले सहकारीमा केहि समस्या भएको स्विकार्दै लगानी भएको स्थानबाट रकम आउन ढिला भएकोले उत्पन्न भएको समस्या समाधान गर्ने प्रयास भैरहेको बताएका थिए ।
  सहकारीद्धारा बचतकर्ताको घरघरमा गएर रकम फिर्ता        ",bank
"१६ असार काठमाडौं । एभरेष्ट बैंकले काठमाडौंको पूरानो बानेश्वरमा अवस्थित रत्नराज्य उच्च माध्यामिक विद्यालयमा निःशुल्क पिउने पानीको व्यवस्था गरेको छ ।
संस्थागत सामाजिक उत्तरदायित्व अन्तर्गत बैंक पिउने पानीका लागि पुर्वाधार निर्माण गरिदिएको हो ।  ५० वर्ष पहिले स्थापना विद्यालयमा २१०० भन्दा बढी विद्यार्थीहरु अध्ययनरत छन् ।
एभरेष्ट बैंकले संस्थागत सामाजिक उत्तरदायित्व अन्तरगत रही बैंकले स्वास्थ्य, शिक्षा र पूर्वाधारका क्षेत्रहरुमा सामाजिक कार्यक्रम गर्दै आएको छ ।
बैंकले आफ्ना ६१ वटा शाखाहरु, ५ एक्सटेन्सन काउन्टर, २४ राजस्व संकलन काउन्टर र ८५ एटिएम तथा बृहत बाहृय सन्जालमार्फत सेवाहरु प्रदान गर्दै आइरहेको छ ।",bank
"﻿१७ असार, काठमाडौं । वाणिज्य बैंकहरुको छाता संगठन नेपाल बैंकर्स संघले आगामी आर्थि वर्षको मौद्रिक नीतिका लागि राष्ट्र बैंकलाई दुई दर्जन सुझाब दिएको छ । बैंकर्स संघका उपाध्यक्ष अनिल शाहले बिहीबार राष्ट्र बैंकका गभर्नर डा. चिरञ्जीबी नेपाललाई बैंकर्स संघका लिखित सुझाबहरु थमाए ।
१. मौद्रिक नीतिको मूल उद्देश्यमध्येका मूल्य र वित्तीय क्षेत्र स्थायित्वका लागि अधिक तरल अवस्थामा सरल कर्जा उपलब्धताले मुद्रास्फिति बढ्न जाने हुनाले अधिक तरल अवस्थामा तरलता प्रशोचन गर्न प्रयाप्त परिमाणमा रिभर्स रिपोजस्ता मौद्रिक उपकरण जारी गरिने ब्यवस्था आगामी मौद्रिक नीतिमा ब्यवस्था गर्न हुन सुझाव निबेदन गर्दछौं । त्यस्तै कम तरलता भएको अवस्थामा पनि आबश्यक परिमाणमा रिपोजस्ता मौद्रिक उपकरण जारि गरिने ब्यवस्था आगामी मौद्रिक नीतिमा ब्यवस्था गर्न हुन सुझाव निबेदन गर्दछौ । यसरी जारी गरिने मौद्रिक उपकरणमा लिने वा दिने ब्याजदर, बैंकदर तथा मुद्रास्फिति वा बजारमा प्रचलित कर्जा निक्षेप ब्याजदरसँग सामन्जस्य हुने गरी निर्धारण गरिने ब्यवस्थाका लागि समेत सुझाव निबेदन गर्दछौं । रिपो र रिभर्स रिपोको कारोवारका लागि केन्द्रीय बैंकमा सधै ढोका खुल्ला भएमा, बैंकहरुले आफ्नो तरलता तथा कोष व्यवस्थापनमा नेपाल राष्ट्र बैंकवाट पाउने सुविधाको दररेट निश्चित भएको अवस्थामा योजनावद्घ रुपमा कार्य गर्न सरल हुने समेत निबेदन गर्दछौं ।
२. बिद्यमान ब्याजदर अन्तर ब्यवस्थापनमा केही ब्यवहारिक कठिनाई रहेका छन । जस्तो कि, बैंकले निक्षेप निर्बाध रुपमा लिनु पर्छ भने, कर्जा दिंदा नीति प्रक्रिया भित्र रहेरमात्र कर्जा दिन सकिन्छ । जस्ले गर्दा पुरै निक्षेपबाट ब्याज आम्दानी गर्न सकिन्न भने, लगानी का उपकरण ज्यादै थोरै भएका, भएका पनि प्रयाप्त मात्रामा उपलब्ध नहुदा लगानी गर्न नसकिने अवस्था रहेको सर्बबिदितै छ । जबकी लगानी गर्न नसकिएको अंशलाई गणना नगर्दा ब्याजदर अन्तर फरक पर्ने कुरा रहन्छ । त्यस्तै निक्षेप मिश्रण तथा कर्जा मिश्रण भएको परिवर्तनले समेत हिजो मिलाइ राखेको अन्तर ग्राहकको कारोबारको कारणले आज फरक पर्न गई समायोजन गर्न ब्यवहारिक कठिनाइ रहने समेत ब्यहोरा अनुरोध छ । त्यसकारण हामीले अवलम्बन गरेको खुला तथा प्रतिस्पर्धी अर्थ-नीतिमा ब्याजदर अन्तर बजारको अवस्थाले नै (जसलाई माग तथा आपूर्ति को परिणाम पनि मानिन्छ, त्यस अनुसार) आफै समायोजन हुने कारणले ५ प्रतिशतको ब्याजदर अन्तर सीमा हटाइने ब्यवस्थाका लागि सुझाव निवेदन गर्दछौ । यस्ता सीमाले ष्ललयखबतष्यल लाई निरुत्साहित गर्ने तथा बैंकहरुको दिर्धकालीन स्टेनवीलीटीलाई पनि प्रभाव पार्ने भएकोले यस्तो सीमा खारेज गर्नु उपयुक्त हुने सुझाव निवेदन छ ।
३. बैंक वित्तीय संस्थाहरुले सरकारी ऋणपत्रमा लगानी गरी आएको रकमलाई तरलतामा गनिने र कतिपय अवस्थामा ती ऋणपत्र तत्काल बिक्री गरी नगदमा परिवर्तन गर्नु पर्ने स्थिति आउन सक्दछ। हाल विद्यमान नियमानुसार बैंक वित्तीय संस्थाले ती ऋणपत्रलाई अन्य बैंकमा धितो राखी ऋण लिने वा नेपाल राष्ट्र बैंकमा रिपो अन्तरगत सुविधा लिने उपाय रहेका छन । पहिलो उपायले आवश्यक मात्रामा नगद उपलव्ध नहुने संभावना रहन्छ भने दोश्रो उपाय अन्र्तगत अत्यधिक मात्रामा व्याज भार पर्न आउने हुन्छ । बैंक वित्तीय संस्थालाई स्थायी तवरमा ऋणपत्रलाई नगदमा रुपमान्तर गर्नु पर्ने आवश्यकता रहेको अवस्थ्ाामा थप व्याज भार पर्ने गरी ऋण लिनु वा रिपो सुविधा लिनु भनेको अनावश्यक वोझ को साथै स्थायी समाधान पनि नहुने हो । अतः सरकारी ऋणपत्रलाई प्रर्याप्त तरलता प्रदान गर्ने गरी नेपाल राष्ट्र बैंकवाटै प्रचलित व्याजदरमा डिस्काउन्टिङ गर्ने गरी दोश्रो बजारको सुविधा उपलव्ध गराइने ब्यवस्था का लागि सुझाव अनुरोध छ ।
४. वित्तीय पहुँच तथा वित्तीय समावेशीकरणलाई समेत ध्यानमा राखीे आवश्यकता अनुसार बैंकहरुले नेपाल राष्ट्र् बैंकको विद्यमान निदेशिका भित्र रही नयाँ शाखा खोल्ने/बन्द गर्ने, मर्ज गर्ने, स्थानान्तर गर्ने कार्य गरि नेपाल राष्ट्र बैंकलाई जानकारी मात्र दिए पुग्ने व्यवस्था हुनुपर्ने सुझाव निबेदन गर्दछौं । हालको स्थितिमा नयां शाखाहरु खोल्नको निमित्त नेपाल राष्ट्र बैंकले तोकेको निर्देशन भित्रै रही कार्य गर्दा पनि स्वीकृतिको प्रकृयामा वढी समय लाग्ने भएका हुँदा समायानुकुल विस्तार वा एकिकरणका कार्यहरु सम्पादन हुन ढिलाई हुने गरेको छ । नीतिगत रुपमा विद्यमान निर्देशनलाई पालना गरी स्वतन्त्र रुपमा कार्य गर्न सकेमा शाखा व्यवस्थापन छिटो हुन गई विस्तार गर्नमा समेत थप बल मिल्न जाने निश्चित छ ।
५. नेपाल राष्ट्र बैंकले तोकेको बैंक दरलाई ट्रेजरी बिलको दरसँग समायोजना गरिनु पर्ने सुझाव निबेदन गर्दछौं । बैंकदर भनेको नेपाल राष्ट्र बैंकले बैंक वित्तीय संस्थाहरुलाई आवश्यकतानुसार रकम उपलव्ध गराउंदा लिइने व्याजदर नै हो । हाल यस्तो रकम बैंक वित्तीय संस्थाहरुले धारण गरेको सरकारी ऋणपत्रको धितोमा दिने प्रचलन रही आएको छ । अतः यस अवस्थामा धितोमा राखेको ऋणपत्रमा तोकेको व्याजदरलाई नै ऋणको निमित्त पनि आधार दर मान्नु न्यायोचित हुने स्वतः छ । वढी दरको बैंकदर निर्धारण विना धितो रकम उपलव्ध गराउने अवस्थामा जायज हुन सक्दछ ।
६. अनिवार्य तरलता अनुपात वापत ऋणपत्र वाहेक नगदमै मौज्दात राखिएको रकममा बैंकहरुलाई बैंकदर सरह व्याज प्रदान गरिने ब्यवस्थाका लागि सुझाव निबेदन गर्दछौं, जसबाट कर्जा तथा निक्षेप दर लाई स्थायित्व दिन सकियोस । त्यस्तै, सरकारी ऋणपत्र निष्काशन संकुचन भै रहेको अवस्थामा आवश्यक मात्रामा उपलव्ध हुन नसक्दा बैंकहरुले नेपाल राष्ट्र बैंकमा नगद मौज्दात नै रहने अवस्थाले गर्दा त्यसकोे ब्याजको भार केही कम भई प्रणालीको स्थायित्व हुने भएकोले सो ब्यवस्थाका लागि सुझाव निबेदन गर्दछौं । बैंकहरुले नेपाल राष्ट्र बैंकले तोेके वमोजिम सीआरआर तथा एसएलआर कायम गर्नु पर्दछ, यो तरलता व्यवस्थापनको निमित्त अनिवार्य शर्त रुपमा रहने हुँदा विवादित छैन । तर, एसएलआर कायम गर्ने क्रममा आवश्यक रकम सम्मको सरकारी ऋणपत्र उपलव्ध हुने अवस्था नरहंदा यस्को व्याजदर अप्राकृतिक रुपमा न्यून हुन सहयोग भै रहेको तथा रहेको छ । अप्राकृतिक रुपमा कम व्याजदरमा सरकारले बजारवाट आन्तरिक ऋण उठाउन पाउने संयन्त्रले बजारको स्थायित्वलाई टेवा दिन नसक्ने हुंदा यस्को दीर्घकालीन उपाय अवलम्वन गर्नु उचित हुने धारणा पेश गरेका हौ ।
७. बैंकको खुद तरल सम्पत्ती तथा निक्षेप अनुपात गणना गर्दा नेपाल राष्ट्र बैंकबाट पुनरकर्जा वापत प्राप्त रकम लाई सापटी मानी घटाउन नपर्ने व्यवस्था सुझाव निबेदन गर्दछौं । कारण, जुन सम्पति (कर्जा) लाई सघाउन पुनरकर्जा उठाइएको छ, उक्त कर्जालाई सम्पतिको रुपमा गणना गरिने हुंदा दायित्व पनि गणना हुनु पर्ने जायज ठहरिने हुन ।
८. बैंकहरुले विपन्न वर्ग क्षेत्रमा अनिवार्य रुपमा प्रवाह गर्नुपर्ने कर्जा सीमा रकमको सम्बन्धमा उपलब्ध श्रोतको अनुपातमा सो क्षेत्रले एबजर्ब गर्न सक्ने क्षमता नभएको, यस प्रयोजनको लागि ‘घ’ वर्गका लघु वित्त बैंकहरु पनि पर्याप्त मात्रामा खुली सकेको एवं नेपाल राष्ट्र बैंककै निर्देशन अनुसार कृषि, पर्यटन, उर्जा, साना उद्योगमा तोकिएको प्रतिशत सम्म लगानी वढाउनु पर्ने व्यवस्था भै सकेको परिप्रेक्षमा यस विपन्न वर्गमा कर्जा लगानीको प्रावधानलाई चरणबद्ध रुपमा क्रमशः हटाउदै लैजानु उचित हुने हुदा क्रमिकरुपमा घटाउने ब्यबस्थाका लागि सुझाव निबेदन गर्दछौं ।
९. नेपाल राष्ट्र बैंकको प्रावधान अनुसार बैंकले आफ्नो कुल निक्षेप मौज्दातको निश्चित प्रतिशत खुद तरल सम्पत्तिलगायत अनिवार्य तरलताको रुपमा कायम गर्नु पर्ने निर्देशन रही आएको परिप्रेक्षमा कर्जा-निक्षेप अनुपात (८० प्रतिशत) समेत कायम राख्दा यस प्रावधानले बैंकहरुमा सामान्यतया २७ प्रतिशत सम्म तरलता रहन जाने स्थिति रही आएको छ । अतः यस्ले बैंकहरुमा पर्याप्त तरलता हुदा हुदै पनि कर्जा प्रदान गर्न वाधा पुर्‍याएको अवस्था रही आएकोले सो को खारेजीका लागि सुझाव निबेदन गर्दछौं ।
१०. बैंक तथा वित्तीय संस्थाहरुले आˆनो निक्षेप बिमा गराए वापत निक्षेप विमा तथा कर्जा सुरक्षण निगमलाई तिर्नुपर्ने पि्रमियम अत्यन्तै महँगो भएको तथ्य समय-समयमा राष्ट्र बैंकलाई अवगत गराउँदा त्यस बैंकबाट सबै वाणिज्य बैंकहरुले गत आ.व. मा सदस्यता लिइसकेपछि निक्षेप बीमाको लागि बैंक तथा वित्तीय संस्थाले तिर्नुपर्ने पि्रमियम घटाईने आश्वासन प्राप्त भएकोमा हालसम्म सो हुन नसकेको अवस्थामा सो को घटाउने ब्यवस्थाका लागि सुझाव निबेदन गर्दछौं ।
साथै, निक्षेपबीमा कम्पनीसँग भएको बीमाको करार अनुसार समस्याग्रस्त बैंक वित्तीय संस्थाले आफ्नो सम्पूर्ण सम्पति बिक्री गरी प्राप्त रकमले विमित निक्षेपकर्ताहरुलाई भुक्तानी दिन नपुग भएमा मात्र सो निगमबाट ग्राहकले क्षतिपूर्ति पाउने भन्ने शर्त रहेको छ । यस अर्थमा, सम्पत्ति बिक्रीवाट प्राप्त रकम सर्वप्रथम स-साना निक्षेपकर्ताहरुलाई प्राथमिकतामा राखी भुक्तानी दिने नीति रहने हुंदा वास्तवमा निगमलाई आइपर्ने भुक्तानी जोखिम अत्यन्त न्यून तथा कुनै किसिमको आर्थिक दायित्व उव्जने स्थिति धेरै टाढाको कुरा मात्र हुने देखिन्छ । सम्पति विक्रीवाट कदाचित केहि नपुग भएको भएतापनि निक्षेपकर्ताहरुले सोको भुक्तानी पनि धैरे पछि मात्र पाउने अवस्था रही आएको छ । अतः सम्बन्धितले क्षतिपूर्ति रकम शिघ्र भुक्तानी पाउने व्यवस्था गर्न दायित्व भुक्तानीको मोडालिटी परिमार्जन गर्ने व्यवस्था हुनुपर्ने र जोखिम विल्कुलै नगण्य प्राय रहेकोले पि्रमियम दरहरु पनि सोहि अनुसार घटाउनु पर्ने सुझाव निबेदन गर्दछौं ।
११. काठमाडौंमा बैंक तथा वित्तीय संस्थाहरुले नेपाल राष्ट्र बैंकमा एउटा मात्र खाता खोल्न पाउने व्यवस्थाले काठमाडौंमै केन्द्र बनाई कामकाज गर्ने अन्य शाखा कार्यालयहरुलाई पनि सोही खातामा पहुँच दिनु पर्ने बाध्यता पर्न आएको र यसले संचालन जोखिम समस्या निम्त्याउन सक्ने हुंदा त्यस्ता शाखाहरुको लागि नेपाल राष्ट्र बैकमा थप संचालन खाताहरु खोल्न पाउनु पर्ने ब्यवस्थाका लागि सुझाव निबेदन गर्दछौं । जस्तै, तातोपानीमा रहेका शाखाहरुलाई भन्सार भुक्तानी दिने प्रयोजनको लागि नेपाल राष्ट्र बैंकमा रहेको मूख्य खाताकै चेक दिनु पर्ने वाध्यता रहेकोले जोखिम वढी रहने गरेको छ ।
१२. देशमा घट्ने कुनै विषेश घटनाको आधारमा वा कुनै विषेश परिस्थितिमा वा विषेश आर्थिक गतिविधिलाई सहयोग पुर्याउने तर्फ नेपाल राष्ट्र बैंकले समय समयमा पुनरकर्जाको अवधारणा ल्याई बैंकहरुको माध्यमले सहुलियत दिने नीति अवलम्वन गरी आएको सवैमा विदितै छ । यस सम्वन्धमा नेपाल राष्ट्र् बैंक ऐन २०५८ को दफा ४९ ले नेपाल राष्ट्र बैंकलाई त्यस्तो पुनरकर्जाको अवधि वढीमा ६ महिना सम्मको लागि मात्र दिन सक्ने सीमा तोकिएको हुंदा विभिन्न प्रयोजन संग सम्वन्धीत कर्जाको उद्देष्यसंग पुनरकर्जाको अवधि मेल नखाने स्थिति उत्पन्न हुन सक्ने तथ्यलाई विचार गरी त्यस्तो ँपुनरकर्जाको अवधि नेपाल राष्ट्र बैकले तोक्नेू गरी ऐनमा शंसोधन हुुनु पर्ने धारणा पेश गरेका छौ ।
१३. नेपाल सरकारले विभिन्न समयमा जनताको हितलाई ध्यानमा राखी बैंकहरुवाट विविध प्रकारको सेवा तथा कर्जा दिने गरी घोषणा गर्ने गरिएको छ । नेपाल राष्ट्र बैंकले निर्देशन दिएको हकमा यस्तो तोकिएको उद्देष्यको निमित्त बैंकहरुले कर्जाहरु दिनु पर्ने अवस्था छ । तर, कतिपय परिस्थितिमा यस्तो निर्देशित कर्जाहरु प्रवाह हुन नसकिरहेको दृष्टान्त छन । यस्को मूख्य कारण भनेको बैंकहरुलाई कर्जा दिने निर्देशनमात्र दिइने तर सोको निमित्त सरकारी तर्फवाट आवश्यक जानकारी दिने वा पूर्वाधार विकास गर्ने कार्यमा ठोस कार्यक्रम संचालन नहुंदा बैंकहरुले चाहेको भएतापनि कर्जा प्रवाहमा सफलता प्राप्त हुन सक्ने अवस्था रही आएको छैन । अतः, सरकारी उद्देश्य परिपुर्तिको निम्ती केहि वर्गलाई वा क्षेत्रमा बैंकहरुको तर्फवाट विषेश कर्जा वा सुविधा उपलव्ध गराउने गरी योजना घोषणा गरिएको अवस्थामा नै सो कार्यक्रम वारे लक्षित सेवाग्राहीमा यथेष्ट जानकारी दिने गरी आवश्यक संरचना तथा पद्धति समेतको स्पष्ट व्याख्या गरीनु उचित हुने हुंदा यस्तो नीतिलाई मौद्रीक नीति मै उल्लेख गर्नु उचित हुने व्यहोरा अनुरोध गर्दछौ । शाखाहरुमा रहने सीमित ४/५ जना जनशक्तिलाई परिचालन गरी लक्षित समुहमा वैंकहरु स्वयम जाने भन्ने अवधारणा सफल हुन कठिन छ ।
१४. केही बैंकहरुले आफूले तोकेको आधार दर भन्दा पनि कममा कर्जा प्रवाह गर्ने र सो गर्दा ती बैंकहरुको वासलातमा दिर्घकालीन अस्थिरता आउनुका साथै जोखिम पनि बढ्न जाने हुन्छ । आधार दर नै बैंकको न्यूनतम दर भएमा यसले बैंकको मूल्य निर्धारण नीतिमा पारदर्शिता ल्याउनुका साथै ग्राहक वर्गमा कुनै भेदभाव हुने छैन । छिमेकी मुलुक भारतमा आधार दर भन्दा कममा कर्जा उपलब्ध गराउन बन्देज लगाइएको छ । तसर्थ, अन्र्तराष्ट्रिय प्रचलन अनुसार बैंकहरुले उपलव्ध गराएको आधार दर नै न्यूनतम दर हुनुपर्ने व्यवस्था गरिदिनु हुन अनुरोध गर्दछौं ।
१५. नगदमा आधारित हाम्रो अर्थ व्यवस्थालाई चेक तथा विद्युतिय संस्कृतिमा लिएर जानलाई हालको नगद कारोबारको सीमा घटाएर रु ५ लाखमा ल्याउनु उचित देखिन्छ । सो भन्दा बढीको रकम डिपोजिट फिर्ता &#",bank
"﻿१७ असार, काठमाडौं । नेपाल पुनर्बीमा कम्पनीले चुक्ता पुँजी  १५ अर्ब रुपैयाँ पुर्याउने निर्णय गरेको छ । कम्पनीको बिहीबार सम्पन्न प्रथम वाषिक साधारणसभाले यस्तो निर्णय गरेको हो । हाल कम्पनीको चुक्ता पूँजी ५ अर्ब रूपैयाँ छ ।
साधारणसभाले सञ्चालक समितिका अध्यक्ष महेश कुमार गुरागाईंले प्रस्तुत गरेको आर्थिक वर्ष २०७१/७२ को वार्षिक प्रतिवेदन पारित गरेको छ । आव २०७२ ७३ को लागि लेखापरीक्षकमा सूबोध एण्ड एशासियट्स्, चार्टर्ड एकाउन्टेन्ट्स् लाई नियुक्त गरेको छ ।
कार्यक्रममा अर्थराज्य मन्त्री दमोदर भण्डारी आगामी आवका लागि सरकारले प्रस्तुत गरेको बजेट बक्तव्यमा बीमा सम्बन्धी बिबिध कार्यक्रमहरु समावेश गरिएको उल्लेख गरेको बताए । मन्त्री भन्डारीले जनताको स्वास्थ्यलाई सहज बनाउन स्वास्थ्य बीमा लागू गर्ने बताए ।
 कृषि तथा पशुपालन व्यवसायलाई व्यवस्थित गर्न प्रत्येक कम्पनीले आफ्नो व्यवसायको ५ प्रतिशत बराबर कृषि तथा पशु बीमा गर्नु पर्ने उनले बताए । भन्डारीले तेश्रो पक्ष बीमा र यात्रु बीमालाई व्यवस्थित बनाउन सरकारले क्षतिपूर्तिको रकममा बृद्दी गरेको हुनाले सोको ब्यबस्थाको लागि सबै बीमकलाई समेटि कोष खडा गरी अघि बढाउन नेपाल पुनर्बीमा कम्पनीलाई निर्देशनसमेत दिए ।
पुनर्बीमा कम्पनीको अगुवाईमा सबै बीमक कम्पनीहरुको सहभागितामा कृषि, पशु तथा लघु बीमा कम्पनी स्थापनाको लागि कार्य अगाडी बढाइएको छ । बीमा क्षेत्रलाई केन्द्रित गरी बिशेष प्रकारका वित्तीय औजार जारी गर्ने सरकारको कार्यक्रम रहेको भण्डारीले जानकारी दिए ।
बीमा समितिका अध्यक्ष प्रा.डा फत्त बहादुर केसीले पुनर्बीमा कम्पनीले आफ्नो प्रतिस्पर्धी क्षमतालाई अभिबृद्धि गर्दै सक्षम पुनर्बीमक बन्न सकोस भन्ने कामना गरे ।",bank
"﻿कारोबार संवाददाता
काठमाडौं, १९ असार
खानीखोला जलविद्युत् योजनाको सामूहिक लगानी कोष(म्युच्युअल)लाई छुट्ट्याएको साधारण सेयरको पुनः बाँडफाँड हुने भएको छ । बिक्री प्रबन्धकले सामूहिक लगानी कोषलाई छुट्ट्याएको सेयर नियमविपरीत बाँडफाँड गरेपछि पुनः बाँडफाँड हुने भएको हो ।
कम्पनीले निष्कासन गरेको ९ लाख ३१ हजार ४२९ कित्ता सेयरमध्ये ४६ हजार ५७१ कित्ता सामूहिक लगानीकोष र १८ हजार ६२९ कित्ता कर्मचारीका लागि छुट्ट्याएकोे छ । सामूहिक लगानी कोषलाई छुट्ट्याएको सेयरमध्ये विभिन्न ७ सामूहिक लगानी कोषलाई बाँडफाँड गरेको थियो । कम्पनीको साधारण सेयर निष्कासन तथा बिक्री प्रबन्धक सिभिल क्यापिटलले सामूहिक लगानी कोषलाई नभई कोषका योजनाहरूलाई पनि सेयर बाँडफाँड गरेको थियो । सो बाँडफाँडमा प्राविधिक त्रुटि भएकाले बोेर्डको सुझाबसहित पुनः बाँडफाँड गर्ने लागेको सिभिल क्यापिटलका प्रमुख कार्यकारी अधिकृत पराज विष्टले बताए ।
नियमावलीअनुसार सामूहिक लगानी कोषका योजनाअनुसार नभई कोषअनुसार नै बाँडफाँड गर्नुपर्ने व्यवस्था रहेको धितोपत्र बोर्डका प्रवक्ता नीरज गिरीले बताए । तर, सिभिल क्यापिटलले सिद्धार्थ म्युच्युअल फन्डका २ योजनालाई पनि अन्य कोष सरह नै सेयर छुट्ट्याएपछि मर्चेन्ट बैंकर एसोसिसनले धितोपत्र बोर्डमा उजुरी गरेको थियो । एक सामूहिक लगानी कोषले ७ हजार २४३ कित्ता पाउनुपर्नेमा ६ हजार २६८ कित्तामात्र पाएका छन् । सिद्धार्थ म्युच्युअल फन्डका २ योजनामा अन्य सामूहिक लगानीकोष सहरनै सेयर दिइएपछि समस्या आएको थियो । सोमध्ये नागरिक लगानी कोषले ३ हजार १११ कित्ता पाउनु पर्नेमा २ हजार ६९२ कित्ता मात्र पाएको छ । नियमअनुसार कोषलाई दिनुपर्ने सेयर कोष योजनालाई बाँडफाँड गरेको हुनाले बोर्डसँग सोधपुछ गरेका बताउँदै मर्चेन्ट बैंकर एसोसिएसनका अध्यक्ष प्रवीण रमण पराजुली भने, “निवेदक सामूहिक लगानी कोषको योजनाभन्दा पनि बाँडफाँड गर्ने संस्थाले सोच्नुपर्ने हो ।”
सामूहिक लगानीकोष भनेको नै योजनाहरू रहेको बताउँदै सिद्धार्थ म्युच्युअल फन्डका प्रमुख कार्यकारी अधिकृत धु्रव तिमिल्सिनाले भने, “बोर्डले एकाइधनीको हित हेर्न भएकाले, योजनाको संख्या र योजनाको आकारअनुसार बाँडफाँड हुनुपर्छ ।” सबै एकाइधनीलाई समान व्यवहार गर्नका लागि प्रत्येक एकाइधनीलाई समान फाइदा हुने गरी बाँडफाँड हुनुपर्ने उनको तर्क छ । बोर्डले कोषलाई दिनुपर्ने सेयर योजनाअनुसार बाँडफाँड भएको स्वीकार गर्दै सिभिल क्यापिटलले पुनः बाँडफाँड गर्ने जानकारी बोर्डलाई दिएको बोर्डका कार्यकारी निर्देशक परिष्ठनाथ पौड्यालले बताए । “नियमअनुसार योजनालाई नभई कोषलाई दिने हो, सिभिलले नियमअनुसार गर्न तयार भएकाले पुनः बाँडफाँड हुन्छ,” उनले भने ।
  म्युच्युअल फन्डलाई छुट्ट्याइएको खानीखोलाको सेयर पुनः बाँडफाँड हुने        ",bank
"﻿मुना कुँवर
काठमाडौं, १९ असार
हालसम्म लागतको आधारमा बाली बिमा गर्दै आइरहेका कृषकहरूले अबदेखि भने उत्पादनमा आधारित बालीको बिमा गर्न पाउने भएका छन् । बिमा समितिले उत्पादनमा आधारित अन्न तथा बीउ बाली बिमा योजना जारी गरेपछि कृषकले यस्तो सुविधा पाउने भएका हुन् ।
कृषि तथा बाली बिमाअन्र्तगत बिमा कम्पनीले विभिन्न पशु तथा बालीको बिमा गर्दै आएका छन् । हालसम्म कम्पनीहरूले बाली लगाउँदा लाग्ने खर्चको आधारमा बिमा गर्दै आएका थिए । कृषकले कुनै बाली लगाउन सुरु गरेदेखि भिœयाउने समयसम्ममा लागेको लागतको आधारमा बिमा गरिन्थ्यो । तर, अबका दिनमा भने कृषकले बाली उत्पादन आधारमा अन्न तथा बीउ बालीको बिमा गर्न पाउने भएका छन् । अर्थात् कृषकले लगाएको बाली जति उत्पादन हुन्छ सोही आधारमा बिमा गर्न सकिनेछ ।
सरकारले नेपालको कृषि क्षेत्रको व्यावसायिक वृद्धि गर्न कृषि बिमा सञ्चालन गरेको हो । ०६९ सालदेखि सुरु भएको कृषि बिमाअन्र्तगत विभिन्न बिमालेख जारी हुँदै आएका छन् । योसँगै कृषकहरूलाई सुविधा दिन उत्पादनमा आधारिता बिमा योजना सार्वजनिक गरिएको बिमा समितिको उप–निर्देशक कुन्दन सापकोटाले बताए । “यसले कृषि बिमामा विविधता ल्याउनेछ,” उनले भने ।
उक्त बिमा योजना अवधिभित्र बालीमा हानि नोक्सानीमा भएमा बिमकले बाली उत्पादनको मूल्यअनुसार क्षतिको ९० प्रतिशतसम्म रकम भुक्तानी गर्छ । योजनाले आगलागी, चट्याङ, भूकम्प, बाढीपहिरो, आँधीबेहरी, आकस्मिक, कीरा तथा रोगबाट हुने हानि नोक्सानीको जोखिम बहन गर्छ ।
एक हेक्टरमा उब्जनी हुने परिमाणलाई बास्तविक मूल्यले गुणा गर्दा आउने रकमको आधारमा नै बिमांक रकम तोकिनेछ । कृषि विकास मन्त्रालयका अनुसार सम्बन्धित बालीको अघिल्लो वर्षको राष्ट्रिय उत्पादकत्वलाई उत्पादनको परिमाणको आधार बनाइनेछ भने राष्ट्रिय बीउ बिजन कम्पनीले तोकेको अघिल्लो वर्षको सो बालीको बीउको मूल्यका आधारमा उत्पादन भएको बालीको मूल्य तोकिनेछ । राष्ट्रिय बीउ बिजन कम्पनीले नतोकेको बीउको मूल्यको हकमा नेपाल कृषि अनुसन्धान परिषद्ले तोकेको बीउको मूल्यलाई आधार मानिनेछ । यसरी निर्धारण गरिएको बिमांकको पाँच प्रतिशत बिमाशुल्क लाग्नेछ । जसमध्ये ७५ प्रतिशत रकम सरकारले अनुदान दिनेछ ।
तर, अन्न बीउ बाली उत्पादनको धनी वा निजको एकाघर परिवारका सदस्यको लापरबाहीले, जानाजान मनोरञ्जनको उद्देश्यले वा रिसइबी साध्ने कार्यको कारणबाट क्षति भएमा, कानुनी निकायको आदेशमा बालीलाई नष्ट गर्नुपर्ने भएमा, चोरी भएमा, नेपाल सरकारद्वारा तोकिएका नियम, नीति, निर्देशन, कार्यविधि तथा बिमालेखको सर्तमा तोकिएबमोेजिम निश्चित प्रक्रिया पूरा नगरे लगायतका कारणले बालीको क्षतिको भएमा बिमक दाबी भुक्तानी गर्न बाध्य नहुने बताइएको छ ।
उत्पादन गर्दा प्रयोग गरिने बिउको स्रोत नेपाल सरबारबाट स्वीकृति प्राप्त सरकारी, अर्धसरकारी निकाय वा निजी क्षेत्रको हुनुपर्नेछ । साथै बीउ उत्पादन गरिने बालीको जात राष्ट्रिय बीउ बीजन समितिबाट रजिस्ट्रसन दर्ता भई नेपाल सरकारबाट क्षेत्रगत सिफारिस गरिएको जातको हुनुपर्ने बताइएको छ । त्यस्तै बीज वृद्धिको स्तर खुलाउनु पर्ने, बाली उत्पादन गरिने जग्गाको माटोको बढीमा तीन वर्ष अघिसम्मको अवधिमा परीक्षण गरी सोको नतिजाको आधारमा सिफारिस मलखद तथा सूक्षम खाद्य तत्वको प्रयोग भएको हुनुपर्ने, झारपातको उचित व्यवस्थापन भएको हुनुपर्ने, सिँचाइको व्यवस्थापन भएको हुनुपर्ने, बीउको परीक्षण नेपाल सरकारबाट स्वीकृति प्राप्त प्रयोगशालामा भएको हुनुपर्ने लगायतका सर्त बिमितले पालना गर्नुपर्नेछ ।
  बाली बिमा अब उत्पादनका आधारमा        ",bank
"६ कात्तिक, काठमाडौं। एनआइसी एशिया बैंकबाट तिहारमा ह्याक गरेर स्थानान्तरण भएको रकम विदेशी बैंकहरुले सोमवारबाट फिर्ता पठाउन थालेको राष्ट्र बैंकले बताएको छ । ‘सोमवारबाट केहीले रकम फिर्ता पठाउन थालेका छन्, कति रकम ह्याक भयो भनेर भन्नु खासै आवश्यक देखिदैन,’ राष्ट्र बैंकका सहप्रवक्ता राजेन्द्र पण्डितले बताए । विदेशी बैंकले कसैलाई सारिएको रकम भुक्तानी दिइसकेको अवस्थामा भने फिर्ता ल्याउन गाह्रो हुन सक्ने राष्ट्र बैंकका अधिकारीहरु बताउछन् । ह्याकरले विदेशका ६ बैंकमा एनआइसी एशियाबाट रकम स्थानान्तरण गरेको राष्ट्र बैंकले बताएको छ । ‘तिहारमा २/३ दिन सर्भर डाउन भयो भनेर बसेका थियौं तरपछि ह्याक भएको भन्ने खबर आएको छ, आजबाट पुनः त्यो सर्भरमा काम गर्न सकिएको छ,’ बैंकका एक कर्मचारीले बताए । उनका अनुसार बैंकबाट ४० करोड हाराहारीमा रकम ह्याक भएको हो । बैंकले भने यसले सर्वसाधारण ग्राहकलाई कुनै असर नपर्ने र रकम समेत फिर्ता हुन लागेकोले बैंकलाई समेत यसले असर नपर्ने बताएका छन् । आन्तरिक भन्दापनि स्वीफ्ट प्रणालीको प्रयोग बिभिन्न देशका बैंकहरुबीच रकम स्थानान्तरणमा हुने बताइएको छ । ‘हाल २ सय देशका ११ हजार संस्थाले स्वीफ्ट प्रणालीको प्रयोग गर्छन्, यो प्रणाली त्यति कमजोर भने मानिदैन,’ राष्ट्र बैंकका प्रवक्ता पण्डितले भने । राष्ट्र बैंकले बैंक तथा वित्तयि संस्थासँग प्रणाली सर्तकता सम्बन्धमा सोमवार छलफल समेत चलाएको थियो । एनआइसी एशियामा ह्याक भएसंगै बैंकर्स एशोसिएशनले पनि सदस्य बैंकहरुलाई यसमा सर्तकता अपनाउन भनेको छ ।
",bank
"﻿काठमाडौं, २० असार (कास)
नेपाल इन्भेस्टमेन्ट बैंक (एनआईबी) र पशुपति क्षेत्र विकास कोषको सहकार्यमा पशुपति क्षेत्रको महास्नानघर मर्मत गरी पशुपति संग्रहालयका रूपमा विकास गरिने भएको छ ।
‘जनसहभागिता र विकास’ अन्तर्गतको यस कार्यक्रमको सम्झौता पत्रमा पशुपति क्षेत्र विकास कोषका सदस्य सचिव डा. गोविन्द टण्डन र नेपाल इन्भेस्टमेन्ट बैंकका प्रमुख कार्यकारी अधिकृत ज्योति प्रकाश पाण्डेले हस्ताक्षर गरेका थिए । सो सम्झौता गरेको एक वर्षभित्र महास्नानघर र तीन वर्षभित्रमा पशुपति संग्रहालय सञ्चालन गर्ने गरी कार्य सम्पादन हुने विज्ञप्तिमा उल्लेख छ ।
सम्झौताअनुसार भूकम्पले क्षति भएको सो महास्नानघरको पुनर्निर्माण एवं मर्मत सम्भार कार्य लागि नेपाल इन्भेस्टमेन्ट बैंकले प्रतिवर्ष १ करोड रुपैयाँको दरले ३ वर्षमा ३ करोड रुपैयाँसम्म खर्च गर्नेछ ।
  एनआईबीको सहयोगमा महास्नानघर मर्मत गरिने        ",bank
"﻿कारोबार संवाददाता
काठमाडौं, २० असार
सरकारले दर्ता प्रक्रिया र अनुगमनमा कडाइ गरेसँगै नयाँ सहकारी संस्था खुल्ने क्रम घट्दै गएको छ । दोस्रो जनआन्दोलनपछि अन्तरिम संविधानमै सहकारीलाई आर्थिक खम्बाको स्थान दिइएपछि एकाएक सहकारीप्रतिको आकर्षण ह्वात्तै बढेको थियो ।
तर, सहकारी विभागले गत वर्षदेखि नगरपालिकामा बचत तथा ऋण सहकारीको दर्ता बन्द र अन्य सहकारीका लागिसमेत दर्ताका लागि कडाइ गरेपछि दर्ता घटेको हो । त्यसअघि विभागले दर्ता अगाडि संस्थापक सदस्यलाई अनिवार्य तालिमका साथै संस्थागत सहकारी खोल्न बन्द र कार्यक्षेत्रसमेत सीमित बनाइ दिएको थियो ।
सहकारी विभागले अनुगमनमा कडाइ गरेपछि पनि आवश्यक परेका व्यक्तिले मात्र सहकारी खोलेकाले पहिलाजस्तो सहकारीको दर्ता हुन छोडेको सहकारी तथा गरिबी निवारण मन्त्रालयका सहसचिव काशीनाथ मरासिनिले जानकारी दिए । “कमाउने उद्देश्य राखेर सहकारी दर्ता गर्ने काम निरुत्साहित भएकाले दर्तामा कमी आएको हो,” उनले भने ।
विभागको तथ्यांकअनुसार आर्थिक वर्ष ०६२/६३ मा सहकारीको दर्ता वृद्धिदर ६ प्रतिशत थियो । सहकारीको दर्ता बढ्दै गएर वृद्धिदर आव ०६५/६६ मा २७ प्रतिशतसम्म पुगेको थियो । त्यसपछिका वर्षमा भने सहकारीको दर्ता क्रम बढ्दै गएको देखिएको छ । देशभरमा सबैभन्दा बढी काठमाडौंमा ३५ सयको हाराहारीमा सहकारी छन् । दुई वर्षअघिसम्म सातामा ५० वटासम्म सहकारी दर्ता हुने काठमाडौंमा नयाँ व्यवस्थापछि थोरै सहकारी दर्ता हुने गरेको छ ।
विभागले ०६७ भदौ १ देखि उपत्यकामा सहकारीको दर्ता अगाडि संस्थापक सदस्यलाई आधारभूत सहकारी तालिम अनिवार्य गरेको हो । त्यस्तै, असोज १५ देखि देशभर नै संस्थागत सहकारी दर्ता बन्द गरेको थियो । विभागको यस व्यवस्थाले तिनवटै जिल्लामा सहकारी दर्ता घटेको हो । यसैगरी वैशाखदेखि लागू भएको सहकारी दर्ता तथा नियमन मापदण्ड–२०६८ ले कार्यक्षेत्र कम बनाएपछि सहकारीप्रतिको आकर्षण कम भएको हो ।
सहकारीमा विकृति बढेपछि दुई वर्षदेखि विभागले सहकारी दर्ता र अनुगमनलाई कडाइ गर्दै लगेको हो । विभागले नयाँ मापदण्ड लागू गर्नुका साथै सञ्चालकलाई सहकारी ऐन कानुनलगायत आधारभूत ज्ञान दिने उद्देश्यले विभागले दर्ताभन्दा अगाडि अनिवार्य तालिमको व्यवस्था गरेको हो । त्यस्तै संस्थागत सहकारीहरूले कार्यक्षेत्र बाहिर कारोबार गर्ने र व्यापार रूपमा ऐनविपरीत चलेको पाइएपछि संस्थागत सहकारी दर्ता बन्द गरिएको विभागका अधिकारी बताउँछन् ।
यसैगरी गत वर्षदेखि नगरपालिकामा र यससँग जोडिएका गाविसमा समेत बचत तथा ऋण सहकारीको दर्ता बन्द गरिएको छ । सरकारले सहकारीको दर्ता र अनुगमनलाई व्यवस्थित बनाउन नयाँ ऐन ल्याउनेसमेत तयारी गरिरहेको छ ।
हाल देशभर ३२ हजार ६०० सहकारी दर्ता भएका छन् । क्षेत्रगत रूपमा सबैभन्दा बढी सहकारी मध्यमाञ्चलमा छन् भने सबैभन्दा कम सुदूरपश्चिमाञ्चलमा रहेको विभागले जनाएको छ ।
  सहकारीको दर्ता घट्दै        ",bank
"﻿मुना कुवँर
काठमाडौं, २० असार
निर्जीवन बिमा कम्पनीहरूले जारी गरेका बिमालेखमध्ये मोटर बिमालेखको हिस्सा अधिक रहेको देखिएको छ ।
सवारी साधनको तेस्रो पक्ष बिमालाई सरकारले अनिवार्य गरेपछि तुलनात्मक रूपमा यस्तो बिमालेख धेरै जारी हुने गरेको बिमा समितिले बताएको छ । त्यस्तै, सरकारले अनिवार्य गरेको सम्पत्तिको बिमाअन्तर्गत अग्नि बिमा योजना धेरै जारी हुने बिमालेखमध्ये दोस्रोमा पर्छ ।
बिमा समितिको चालू आवको तेस्रो त्रैमासिक तथ्यांकअनुसार निर्जीवन बिमा कम्पनीहरूले ९ लाख ४१ हजार ६३० बिमालेख जारी गरेका छन् । जारी भएका बिमालेखमध्ये मोटर बिमालेखको हिस्सा ७१ प्रतिशत छ । अर्थात् चैतसम्ममा ६ लाख ७४ हजार ४४६ मोटर बिमालेख जारी भएका छन् । त्यस्तै, १ लाख ४८ हजार ६२३ अग्नि बिमालेख जारी भएका छन् । यो संख्या जारी भएका कुल बिमालेखको १५ प्रतिशत हो ।
बिमा कम्पनीहरूले जारी गर्ने बिमालेखमध्येमा अधिकांश सरकारले अनिवार्य गरेका बिमालेख मात्रै बढी जारी हुने गरेका छन् । यसले बिमा कम्पनीहरूले आफैंले पनि बिमा व्यवसाय वृद्धिका लागि खासै मेहनत नगरेको प्रष्ट हुने विज्ञ रवीन्द्र घिमिरेले बताउँछन् । “सरकाले बिमालाई अनिवार्य गरिदिँदा बिमा कम्पनीलाई व्यवसाय गर्न सहज भएको छ,” उनले भने ।
बिमा कम्पनीहरूले आफैंले केही गर्न नचाहने र समितिले सकेसम्म बिमा योजना अनिवार्य गरिदेखोस् भन्ने मनसाय राख्ने गरेको बिमा समितिका अध्यक्ष फत्तबहादुर केसीले बताए । “बिमकहरू व्यवसाय आफंै दैलोमा आइदेओस् भन्ने चाहन्छन्, त्यसैले पनि अन्य बिमा योजनाको व्यवसाय अगाडि बढ्न नसकेको हो,” उनले भने ।
तर, बिमा समितिले योजनालाई अनिवार्य गरे पनि आवश्यक भौतिक पूर्वाधारको तयारी गर्ने काम भने बिमा कम्पनीले नै गरेको युनाइटेड इन्स्योरेन्सका प्रमुख कार्यकारी अधिकृत शेखर बरालले बताए ।” समितिले त अनिवार्य मात्रै गरिदिएको छ तर, हरेक स्थानमा पुगेर सेवा दिने काम भने हामीले गरेका छौं,” उनले भने । त्यसैले बिमकहरू चुप लागेर बसेको भन्न नमिल्ने उनले बताए ।
सवारी साधन दुर्घटना हुँदा तेस्रो पक्षलाई हानि–नोक्सानी भएको अवस्थामा क्षतिपूर्तिका लागि सम्बन्धित पक्षले बन्द–हड्तालजस्ता आन्दोलन नै गर्नुपर्ने अवस्था थियो । यही समस्यालाई द्रिष्टिगत गरी सरकारले तेस्रो पक्ष बिमालाई अनिवार्य गरेको हो । यो व्यवस्थाअनुसार सवारी साधनले तेस्रो पक्षलाई क्षति पु¥याएको खण्डमा बिमा कम्पनीले नै दाबी भुक्तानी गर्छ । मानवीय क्षति भइ मृत्यु भएको खण्डमा ५ लाख रुपैयाँ र मेडिकलबापत २ लाख रुपैयाँ भुक्तानी गर्ने व्यवस्था छ ।
चालू आवको पहिलो नौ महिनामा जम्मा १ सय हवाई बिमालेख जारी भएको छ । त्यस्तै, २ हजार ३१४ कृषि बिमालेख, ७ हजार ५२५ इन्जिनियरिङ बिमालेख, ४० हजार ४६४ सामुद्रिक बिमालेख जारी भएको तथ्यांकले देखाएको छ ।
त्यस्तै, सो अवधिमा कम्पनीहरूले १० अर्ब ५ करोड रुपैयाँ बिमाशुल्क आम्दानी गर्न सफल भएका छन् भने १० अर्ब ९५ करोड रुपैयाँ खुद दाबी भुक्तानी गरेका छन् ।
चालू आवको तेस्रो त्रैमाससम्मको विवरण
  मोटर बिमालेखको हिस्सा अधिक        ",bank
"२० असार, काठमाडौं । लुम्बीनी बैंकका प्रमुख कार्यकारी अधिकृत (सीइओ) शोहनदेव पन्तले राजिनामा दिएका छन् । सञ्चालक समितिले राजिनामा स्वीकृत गरेपछि आइतबार साँझ पन्तले कर्मचारीहरुलाई विद्युतीय पत्राचार (इमेल) गरी आफु बैंकबाट बाहिरिएको जानकारी गराएका थिए ।
लगभग कोल्याप्स हुने अवस्थामा पुगेको लुम्बीनी बैंक सुधारका लागि राष्ट्र बैंकको आग्रहमा उनी १० वर्षअघि सीइओ नियुक्त भएका थिए ।
‘१० वर्ष पसिना काढेँ, अब केही समय विश्राम गर्छु,’ पन्तले सोमबार अनलाइनखबरसँग भने- ‘त्यसपछि साथीभार्इसँग सल्लाह गरेर नै अघि बढ्छु ।’
आफु बैंक सुधारका लागि आएको र अहिले बैंकका सबै सूचकांकहरु स्वस्थ्य भएकाले स्वच्छाले पद त्यागेको उनले बताए ।
‘म बैंक सुधार गर्न आएको हुँ, अहिले बैंकको अवस्था पूर्णरुपमा सुधि्रएको छ,’ उनले भने- ‘मिसन पुरा भयो, त्यसैले छाडेको हुँ ।’
पन्तले सम्हाल्दा लुम्बीनी बैंकको खराब कर्जा ४० प्रतिशतभन्दा बढी थियो । अहिले बैंकको खराब कर्जा अहिले बैंकको खराब कर्जा ०.९२ प्रतिशत छ । खराब कर्जा ५ प्रतिशतभन्दा तल हुनुलाई राम्रो मानिन्छ । यस अर्थमा अहिलेको खराब कर्जालाई हेरेर विश्लेषण गर्दा बैंकको अवस्था निकै बलियो छ ।
पन्तले २०६२ सालमा लुम्बीन बैंक सुधारको जिम्मा लिएका थिए । ५५ वर्षीय पन्तले २०४१ सालबाट बैंकिङ करियर सुरु गरेका थिए ।
लुम्बीनी बैंक बैंक अफ काठमाण्डू लगायत केही विकास बैंकसँग मर्जरको प्रक्रियामा छ । राष्ट्र बैंकले चाँडै नै मर्जरको अन्तिम प्रदान गर्दैछ । १० दिनभित्रै एकीकृत कारोबार गर्ने लक्ष्य छ ।",bank
"﻿काठमाडौं, २० असार (कास)
आईसीएफसी फाइनान्सले धुर्मुस–सुन्तली फाउन्डेसनलाई ५ लाख ५१ हजार १०१ रुपैयाँ सहयोग गरेको छ ।
फाउन्डेसनले सिन्धुपाल्चोकको गिरानचौरमा भूकम्प प्रभावितका लागि निर्माण गर्न लागेको सामूहिक आवसका लागि उक्त सहयोग गरेको कम्पनीले जनाएको छ ।
  धुर्मुस–सुन्तली फाउन्डेसनलाई आईसीएफसीको सहयोग        ",bank
"﻿कारोबार संवाददाता
काठमाडौं, २१ असार
नेपाल राष्ट्र बैैंकले तोकेको चुक्ता पुँजी पु¥याउनका लागि वाणिज्य बैंकहरूले साना र क्षेत्रीयस्तरका विकास बैंकलाई किन्न थालेका छन् । गाभ्ने गाभिने (मर्जर) प्रक्रिया झन्झटिलो लामोसमेत हुने भएकाले बैंकहरू पछिल्लो समय खरिद बिक्री (एक्विजिसन)लाई प्राथमिकता दिन थालेका हुन् ।
पछिल्लो एक महिनायता पाँचवटा वाणिज्य बैंकहरूले एक्विजिसनका लागि सम्झौता गरी प्रक्रिया अघि बढाएका छन् । सानिमा बैंकले सर्लाहीको बागमती डेभलपमेन्ट बैंक किन्ने सहमति गरी प्रक्रिया अघि बढाएको छ । यसैगरी ग्लोबल आईएमई बैंक लिमिटेडले लमजुङमा रहेको प्यासिफिक डेभलपमेन्ट बैंक किन्ने सम्झौता गरेको छ । यस्तै प्राइम कमर्सियल बैंकले विराटलक्ष्मी विकास बैंक र कन्ट्री डेभलपमेन्ट बैंकसँग खरिद बिक्री सम्झौता गरेको छ । लक्ष्मी बैंकले बनेपाको प्रोफेसनल दियालो बैंंकलाई एक्वाएर गर्ने सम्झौतापत्रमा हस्ताक्षर भयो । यस्तै सेञ्चुरी बैंकले भैरहवाको इनोभेटिभ डेभलपमेन्ट बैंकलाई किन्नका लागि प्रक्रिया अघि बढाएको छ ।
बैंक तथा वित्तीय संस्थाको खरिद बिक्रीका लागि केन्द्रीय बैंकले बैंक तथा वित्तीय संस्था प्राप्ति (एक्विजिसन) सम्बन्धी विनियमावली, २०७० कार्यान्वयनमा ल्याएको थियो । उक्त नियमावली कार्यन्वयनमा आएको तीन वर्षसम्म न्यून मात्र संस्थाहरूको खरिद बिक्री भएको थियो ।  “मर्जर गर्दा लामो समय लाग्ने र धेरै पक्षलाई रिझाउनुपर्ने स्थिति छ,” विकास बैंकलाई एक्विजिसन गर्दै गरेका एक वाणिज्य बैंकका प्रमुख कार्यकारी अधिकृतले भने, “त्यसैले एक्विजिसन गर्नु धेरै सजिलो हो ।” मर्जरमा जादा कम्पनीका सञ्चालक, उच्च तहका कर्मचारी तथा सेयरधनीले समेत बार्गेनिङ गर्ने भएकाले मर्जरभन्दा एक्विजिसन सजिलो हुने उनको भनाइ छ ।
नेपाल बैकर्स संघका अध्यक्ष उपेन्द्र पौड्याल मर्जरमा दुवै संस्थाको स्वार्थलाई मिलाएर लैजानुपर्ने भएकाले तुलनात्मक रुपमा एक्विजिसन सजिलो भएको बताउछन् ।
राष्ट्र बैंकले चालू आर्थिक वर्षको मौद्रिक नीतिमार्फत बैंक तथा वित्तीय संस्थाको पुँजी ४ देखि २५ गुणासम्म बढाउने घोषणा गरेको थियो । मौद्रिक नीतिको व्यवस्थाअनुसार ०७४ असारसम्ममा वाणिज्य बैंकले ८ अर्ब, राष्ट्रियस्तरका विकास बैंकले २ अर्ब ५० करोड, ४ देखि १० जिल्ला कार्यक्षेत्र भएका विकास बैंकले १ अर्ब २० करोड र १ देखि ३ जिल्ला कार्यक्षेत्र भएका विकास बैंकले ५० करोड चुक्ता पुँजी पु¥याउनुपर्ने छ । त्यस्तै, राष्ट्रियस्तर र १० जिल्ला कार्यक्षेत्र भएका वित्त कम्पनीले ८० करोड र १ देखि ३ जिल्ला कार्यक्षेत्र भएकाले ४० करोड पु¥याउनुपर्ने व्यवस्था छ ।
पुँजी पु¥याउने समय नजिकिँदै जाँदा बैंक तथा वित्तीय संस्थाहरूलाई दबाब बढ्दै गएको छ । उनीहरूले बोनस तथा हकप्रद सेयरका साथै मर्जर र एक्विजिसनका लागि लागिरहेका छन् । २ दर्जनभन्दा बढी बैंक तथा वित्तीय संस्थाहरू मर्जरको प्रक्रियामा छन् ।
  एक्विजिसनमा वाणिज्य बैंकहरूको आकर्षण        ",bank
"﻿मुना कुँवर
काठमाडौं, २१ असार
नेपाल पुनर्बिमा कम्पनीले नेपाल बाहिर पनि आफ्नो व्यवसाय विस्तार गरेको छ । कम्पनीले सार्क मुलुकहरूका बिमा कम्पनीहरूसँग पुनर्बिमा सम्झौता गरेको छ । भुटान तथा अफगानिस्तानस्थित बिमा कम्पनी तथा पुनर्बिमा कम्पनीले नेपाल पुनर्बिमा कम्पनीसँग पुनर्बिमाको सम्झौता गरिसकेका छन् ।
अफगानिस्तानस्थित अफगान ग्लोबल इन्स्योरेन्स कम्पनीले २ करोड रुपैयाँबराबरको जोखिम नेपाल पुनर्बिमा कम्पनीसँग पुनर्बिमा गराएको छ । यो रकम उक्त कम्पनीको कुल व्यवसायको ७.५ प्रतिशत हो । त्यस्तै, भुटानको भुटान इन्स्योरेन्स कम्पनीले ६० लाख रुपैयाँबराबरको पुनर्बिमा गरेको छ । यो रकम उक्त कम्पनीको कुल व्यवसायको ५ प्रतिशत हो । भुटानकै पुनर्बिमा कम्पनी जीआईसी भुटान री कम्पनीले आफ्नो व्यवसायको करिब १० प्रतिशत अर्थात् ७५ लाख रुपैयाँबराबरको पुनर्बिमा गरेको छ ।
बिमा कम्पनीले सर्वसाधारणको जोखिम बहन गर्छन् । त्यस्तै, बिमा कम्पनीले पनि आफ्नो क्षमताभन्दा बढी जोखिम भएमा फेरि बिमा गराउँछन् । जसलाई पुनर्बिमा भनिन्छ । यसरी पुनर्बिमा गर्दा पुनर्बिमा कम्पनीको रेटिङ आधारमा गरिन्छ । यसका लागि कम्पनी स्थापना भएको तीन वर्ष हुनुपर्छ । तर, नेपालमा पुनर्बिमा कम्पनीको रेटिङ हुनुअगावै सार्क मुलुकमा बिमा कम्पनीहरूले बिमा गराएका छन् । नेपालको पुनर्बिमा कम्पनीमा सरकारी लगानी भएकाले अन्य मुलुकहरूले रेटिङ नहुँदै बिमा गराएको नेपाल पुनर्बिमा कम्पनीका प्रमुख कार्यकारी अधिकृत चिरायु भण्डारीले बताए । उनले भने, “सरकारी कम्पनीमा जोखिम कम हुने भएकाले पनि अन्तरराष्ट्रिय बिमा कम्पनीले हामीलाई विश्वास गरेका हुन्,” उनले भने ।
हाल सार्कस्तरमा व्यवसाय विस्तार गरेको कम्पनीले आगामी वर्षदेखि भने व्यवसायलाई अन्य मुलुकमा पनि विस्तार गर्ने योजना बनाएको छ । यद्यपि अहिले नै सार्क बाहिरका मुलुकबाट पुनर्बिमाको प्रस्ताव नआएको हैन । “अरबी मुलुकहरू, इरान, ओमनलगायतका मुलुकबाट पुनर्बिमाका लागि प्रस्ताव आइरहेको छ ।” सीईओ भण्डारीले भने, “तर, ती क्षेत्रहरू हाम्रो अधिकारभित्र नपर्ने भएकाले हामीले पुनर्बिमा गर्न नपाएका हौं ।” आगामी वर्षदेखि भने क्षेत्रअधिकार विस्तार गरी ती कम्पनीहरूको पुनर्बिमा गरिने उनले जानकारी दिए ।
नेपाल पुनर्बिमा कम्पनीको नेपालको पहिलो पुनर्बिमा कम्पनी हो । नेपालस्थित बिमा कम्पनीहरूले अन्तरराष्ट्रिय कम्पनीसँग पुनर्बिमा गर्दा वार्षिक ३ अर्बभन्दा बढी बाहिरिँदै आएको थियो । सोही क्रमलाई रोक्न नेपाल सरकार तथा बिमा कम्पनीहरूको लगानीमा उक्त कम्पनीको स्थापना भएको हो । कम्पनीमा जीवन बिमा कम्पनीहरूको १८.०६, निर्जीवन बिमा कम्पनीहरूको ३८.३९ प्रतिशत र नेपाल सरकारको ४३.५५ प्रतिशत हिस्सा छ । दुई वर्षअघि स्थापना भएको नेपाल पुनर्बिमा कम्पनीले नेपाली बिमा कम्पनीहरूको कुल व्यवसायको कम्तीमा पनि ५ प्रतिशत पुनर्बिमा गर्दै आएको छ । ५ अर्ब चुक्ता पुँजी रहेको उक्त कम्पनीको हालै सम्पन्न साधारणसभाले चुक्ता पुँजी १५ अर्ब पु¥याउने प्रस्ताव पारित गरेको छ ।
  विदेशतिर व्यवसाय बढाउँदै नेपाल पुनर्बिमा कम्पनी        ",bank
"﻿भुवन पौडेल
काठमाडौं, २२ असार
कानुनी अस्पष्टताका कारण सामूहिक लगानी कोषहरूले ‘फर्दर पब्लिक अफरिङ’(एफपीओ)मा सहुलियत स्वरूप ५ प्रतिशत सेयर पाउन सकेका छैनन् । सामूहिक लगानीकोष नियमावली २०६७ र धितोपत्र दर्ता तथा निष्कासन नियमावलीमा भएको अस्पष्टताले एफपीओ जारी भइसके पनि सामूहिक लगानी कोषले एफपीओ नपाएका हुन् ।
सामूहिक लगानीकोष नियमावलीअनुसार सार्वजनिक निष्कासनमा कोषहरूले ५ प्रतिशत सेयर पाउनुपर्छ । तर, पछिल्लो समय ३ कम्पनीले एफपीओ निष्कासन गरे पनि सामूहिक लगानी कोषलाई ५ प्रतिशत सेयर छुट्ट्याएनन् । गत मंसिरमा शिखर इन्स्योरेन्स कम्पनीले प्रतिकित्ता ६५० रुपैयाँका दरले ५ लाख १० हजार ९८८ कित्ता सेयर एफपीओमार्फत सर्वसाधारण बिक्री गरी पुँजी संकलन ग¥यो । कम्पनीले ५५० रुपैयाँ प्रिमियममा एफपीओ निष्कासन गरेको थियो । गत पुसमा रिलायन्स लोटस फाइनान्सले पनि पुँजी वृद्धिका लागि प्रतिकित्ता एक सय रुपैयाँका दरले ५ लाख १४ हजार २८६ कित्ता सेयर एफपीओमार्फत निष्कासन ग¥यो । फाइनान्सले भने अंकित मूल्यमा नै एपीओ निष्कासन ग¥यो । फागुनमा नेपाल इन्भेस्टमेन्ट बैंकले संस्थापक र सर्वसाधारणको सेयर स्वामित्व ७० र ३० कायम गर्नका लागि प्रतिकित्ता ६०१ रुपैयाँका दरले ९० लाख ६९ हजार ३८८ कित्ता सेयर एफपीओमार्फत सर्वसाधारणमा बिक्री ग¥यो । यी कम्पनीले सामूहिक लगानीकोषलाई दिनुपर्ने सेयर छुट्ट्याएनन् ।
एफपीओ निष्कासन एक पटक प्राथमिक निष्कासन गरिसकेको कम्पनीले निश्चित मापदण्ड पूरा गरेर मात्र बिक्री गर्छन् । एफपीओका लागि सामूहिक लगानी कोषहरूले पनि खासै ध्यान नदिएको मर्चेन्ट बैंकर एसोसिएसनका अध्यक्ष प्रविण रमण पराजुली बताए । “ नियामक निकाय नेपाल धितोपत्र बोर्डले पनि एफपीओ र प्राथमिक निष्कासनमा फरक भएको भनेकाले पनि त्यहीअनुसार काम गरेको हो,” पराजुलीले भने, “बोर्डले दिएको सुझाव तथा धितोपत्र दर्ता तथा निष्कासन नियमावलीको परिभाषाअनुसार नै हामीले काम गरेको हौं ।”
कानुनअनुसार एफपीओ परिभाषा प्रष्ट नहुँदा पनि समस्या आएको हो । कम्पनी ऐनअनुसार विवरण पत्र निष्कासन गरेपछि सार्वजनिक निष्कासन नै हुने उल्लेख छ । दर्ता तथा निष्कासन नियमावलीले एफपीओलाई नयाँ निष्कासन भनेको छ । नयाँ निष्कासन भए पनि विवरण पत्र पनि प्रकाशित गर्न भनेको छ । नियामकले एफपीओलाई स्पष्ट परिभाषित गर्न नसक्दा धेरै अन्यौलता देखिएको हो । त्यसका लागि नेपाल धितोपत्र बोर्डले स्पष्ट पर्नु जरुरी देखिएको सरोकारवाला बताउँछन् ।
नियमावलीको व्यवस्थाअनुसार साधारण सेयरको निष्कासनमा मात्र लगानी कोषका लागि छुट्ट्याउनु पर्ने नेपाल धितोपत्र बोर्डका प्रवक्ता निरज गिरीले बताए । आईपीओमा ५ प्रतिशत छुट्ट्याउने व्यवस्था सामूहिक लगानी कोषको विकासका लागि सहुलियत दिइएको हुनाले एफपीओ निष्कासनमा अनिवार्य नहुने उनले बताए । अन्तरराष्ट्रिय अभ्यासमा पनि साधारण सेयरको निष्कासनमा सामूहिक लगानीकोषलाई सेयर नछुट्ट्याइने गिरीको भनाइ छ । “भर्खरै सुरु भएको सामूहिक लगानीकोषलाई प्रवद्र्धन गर्न नेपालमा यस्तो व्यवस्था गरेको हो,” गिरीले भने ।
  सामूहिक लगानी कोषले एफीओमा ५ प्रतिशत पाएनन्        ",bank
"﻿कारोबार संवाददाता
काठमाडौं, २२ असार
नेपाल राष्ट्र बैंकका कर्मचारीले सेवा निवृत्त भएलगत्तै बैंक तथा वित्तीय संस्थामा काम गर्न नपाउने व्यवस्था हुन लागेको छ । राष्ट्र बैंकमा रहँदा निजी बैंक तथा वित्तीय संस्थाहरूसँग राम्रो सम्बन्ध बनाउने र अवकाश हुनासाथ तिनै संस्थामा उच्च तहमा नियुक्ति लिने प्रवृत्ति बढेपछि यसलाई नियन्त्रण गर्न समयावधि तोकिएको हो ।
अर्थ समितिबाट मंगलबार पारित भएको नेपाल राष्ट्र बैंक ऐन–२०५८, लाई संशोधन गर्न बनेको विधेयकमा तहअनुसार नै बैंकमा काम गर्न नपाउने समयसीमा समेत तोकिएको छ । विधेयकमा डेपुटी गभर्नर र कार्यकारी निर्देशकहरूले सेवा निवृत्ति भएको तीन वर्षसम्म र निर्देशक र त्यसभन्दा तल्ला तहबाट सेवा निवृत्त भएको दुई वर्षसम्म बैंक तथा वित्तीय संस्थामा काम गर्न नपाउने व्यवस्था गरेको हो । यसैगरी गभर्नरबाट सेवानिवृत्त हुनेले भने बैंक तथा वित्तीय संस्थामा जागिर खान पाउँदैनन् ।
यसअघि कुनै व्यवस्था नहुँदा सेवानिवृत्त लगत्तै निजी बैंक तथा वित्तीय संस्थाको प्रमुख कार्यकारी अधिकृत (सीईओ)लगायतका पदमा जागिर खाने प्रवृत्ति बढ्दै गएको छ । अहिले पनि धेरै बैंकको उच्च तहमा राष्ट्र बैंकबाट अवकाशप्राप्त कर्मचारी छन् ।
राष्ट्र बैंकबाट अवकाश पाएलगत्तै आफूले नियमन गरेका संस्थामा जागिर खाँदा स्वार्थ बाझिने भन्दै यसलाई रोक्न खोजिएको हो । विधेयकको मस्यौदामा ५ वर्षसम्म रोक लगाउने व्यवस्था गरे पनि अर्थमन्त्री विष्णु पौडेलको प्रस्तावमा समितिले समय सीमा घटाएको हो । मंगलबारको बैठकमा गभर्नर चिरञ्जीवी नेपालले दक्ष जनशक्तिलाई बैंकिङ क्षेत्रबाट टाढा राख्न नहुने भन्दै राष्ट्र बैंकबाट अवकाशप्राप्त कर्मचारीलाई लामो समयसम्म रोक लगाउनु उपयुक्त नहुने बताए । यद्यपि राष्ट्र बैंकको स्वायत्तता कायम राख्ने विषयमा भने सम्झौता गर्न नहुने उनको भनाइ थियो ।
यसैगरी विधेयकमा राष्ट्र बैंकले खर्च गर्नका लागि सरकारको अनुमति लिनुपर्ने प्रावधान हटाइएको छ । यो व्यवस्थाका कारण राष्ट्र बैंकको स्वायत्तता हनन हुने भन्दै आलोचना भएको हो । समितिबाट पारित प्रतिवेदन अब संसद्को पूर्ण बैठकमा पेस हुनेछ । पूर्ण संसद्बाट पारित भएपछि विधेयकका व्यवस्था कार्यान्वयनमा आउनेछन् ।
  राष्ट्र बैंकका सेवा निवृत्त उच्चपदस्त कर्मचारीलाई तीन वर्षसम्म अन्य बैंकमा काम गर्न रोक्        ",bank
"२१ असार काठमाडौं । जापान मनि एक्प्रेस कम्पनी छैठौँ वर्षमा प्रवेश गरेको छ।  नेपालको अधिकांश प्रमुख बैंकहरुसँग सहकार्य गर्दै मुलुकभर ५००० आफ्नै एजेन्टहरुबाट बिप्रेसण सेवा प्रदान गर्दै आईरहेको कम्पनीले जनाएको छ ।
अन्तरास्ट्रियरुपमा रेमिट्यान्स भित्र्याउने मात्र नभई हाल थप सेवा प्रदान गर्दै डोमेस्टिक रेमिट्यान्स पनि सुचारी गरि आफ्नो सञ्जाल बिस्तार गरिसकेको कम्पनीले आफ्नै बहुउदेश्यीय सहकारी संस्था समेत सुरू गरिसकेको छ ।
कम्पनीले ग्राहकको सुविधालार्इ ध्यानमा राख्दै जापानस्थित कार्यालय शिनओकुबोमा सारेको छ ।  एकै स्थानबाट धेरै सेवा-सुबिधा उपलब्ध हुने गरी हवाईटिकट, बिभिन्न नेटफोन, लाइभ टिभीच्यानलहरुको सेवासुबिधा संचालन गरिएको छ ।
कार्यालय सरेको अवसरमा हामीले बिभिन्न नयाँ–नयाँ उपाहार योजनाहरु सुरु गरिएको छ । पैसा पठाउँदा, नेपाली रेस्टुरेन्टमा खानपिन गर्दा, हलाल फूडतथा ग्रोसरी शपमा किनमेल गर्दा र नेपाल वा अन्य मुलुकको हवाई टिकटमा सहुलियत दिन थालिएको छ ।",bank
"७ कात्तिक, काठमाडौं । नेपाल इन्भेष्टमेण्ट बैंकको ३१ औं साधारण सभाले १५ प्रतिशत बोनस सेयर र २५ प्रतिशत नगद लाभांश प्रस्ताव पारित गरेको छ । यससँगै बैंकको चुक्ता पूँजी १० अर्ब ६२ करोड रुपैयाँ पुगेको छ । बैंकको साधारण सभामा संस्थापकका तर्फबाट कविकुमार टिवरेवाला, प्रजन्य राजभण्डारी, सूर्य प्रकाशलाल श्रेष्ठ र पृथ्वीबहादुर पाँडे निविरोध निर्वाचित भएका छन् । बैंकको सञ्चिति रकम पनि बढेर रु ८ अर्ब ८ करोड र सेयरधनी कोष रकम रु. १८ अर्ब ७० करोड पुगेको छ । चुत्तःा पूँजी जस्तै यस बंैकको सेयरधनी कोष पनि निजी क्षेत्रका बैंकहरुमध्ये कै सबैभन्दा उच्च रहेको छ । बैंकले आव २०७३ ७४ मा रू. ५ अर्ब २४ करोडको सञ्चालन मुनाफा कमाएको छ जुन अघिल्लो आवको भन्दा २६.७ प्रतिशतले बढी हो । त्यसै गरी खुद नाफा २२.१ प्रतिशतले बढेर रू.३ अर्ब ११ करोड पुगेको छ । बैंकको निक्षेप १५.७ प्रतिशतले बढेर रू. १ खर्ब २५ अर्ब पुगेको छ भने कर्जा लगानी २२.६ प्रतिशतले बढेर रू.१ खर्ब ६ अर्ब पुगेको छ । बैंकको खराब कर्जा रेसियो गत वर्षको ०.६८ प्रतिशतभन्दा बढेर ०.८३ प्रतिशत पुगेपनि आउँदा बर्षमा घटाएर अझ न्यूनतम् स्तरमा लैजाने बैंकको प्रयास जारी रहनेछ ।
",bank
"﻿भुवन पौडेल
काठमाडौं, २३ असार
लघुवित्त संस्थाले प्रवाह गर्ने कर्जामा पछिल्ला दिनमा समस्या बढ्न थालेको देखिएको छ । यस्ता संस्थाहरूले बिनाधितो प्रवाह गर्ने कर्जा समयमै असुली हुन नसक्दा संस्थाहरू नै समस्यामा पर्ने त्रास उत्पन्न भएको छ । तथ्यांकअनुसार लघुवित्त संस्थामा भाखा नाघेको कर्जा सतप्रतिशतले बढेको छ ।
चालू आर्थिक वर्षको चैतसम्ममा यसरी भाखा नाघेको कर्जा परिमाण ९० करोड ६५ लाख ७४ हजार रुपैयाँ पुगेको छ । यो गत आवको सोही अवधिको तुलनामा ९२.५५ प्रतिशतले धेरै हो । गत आवको तेस्रो त्रैमासमा ३६ लघुवित्त संस्थाहरूले प्रवाह गरेको कर्जामध्ये ४७ करोड ८ लाख १७ हजार रुपैयाँबराबरको कर्जाको मात्र भाखा नाघेको थियो ।
लघुवित्त कम्पनीले प्रवाह गरेको कर्जाले भाखा नाघ्नु भनेको संस्थालाई नै खतरा हुनु हो । कर्जाको भाखा नाघेको अवस्थामा संस्थाले जोखिम व्यवस्थाबाट रकम छुट्याउनुपर्छ । भाखा नाघेको कर्जाको अंशले नै संस्थाले प्रवाह गरेको कर्जाको अवस्थालाई दिशा स्पष्ट गर्छ । बिनाधितो कर्जा प्रवाह गर्ने ४१ लघुवित्तमा भाखा नाघेको ऋणीको संख्या ६३ हजार ४८६ जना रहेको नेपाल राष्ट्र बैंकले जनाएको छ । समयमा ऋण नतिर्ने ऋणीको संख्या पनि गत आवको चैत मसान्तसम्मको तुलनामा धेरै हो । गत आवमा यसरी ऋण लिई तिर्न ढिलो गर्ने ऋणीको संख्या ३२ हजार ७४२ मात्र थियो ।
चालू आवको तेस्रो त्रैमासमा भाखा नाघेको कर्जा बढ्नुमा तराई क्षेत्रमा भएको आन्दोलन मुख्य कारण रहेको माइक्रोफाइनान्स एसोसिएसनका अध्यक्ष धर्मराज पाण्डेले बताए । समान्यतयाः कर्जाको समयावधि भन्दा पनि कर्जा प्रवाह गरेको ३ महिना नाघेपछि त्यो कर्जालाई भाखा नाघेको कर्जामा राख्नुपर्ने पाण्डेको भनाइ छ । “हरेक वर्षको चैत महिना कर्जाको भाखा धेरै नाघ्ने समय नै हो,” पाण्डेले भने, “त्यो समयमा कृषक हिउँदे खेतीको समयमा हुने भएकाले कर्जा चुक्ता गर्न सक्दैनन् ।” केही कम्पनीको भाखा नाघेको कर्जा बढेको देखिएपछि समग्रमा धेरै नबढेको पाण्डेको तर्क छ ।
लघुवित्त संस्थाले प्रवाह गरेको कर्जाको जोखिम बढ्ने देखिएपछि त्यसको लागि अनिवार्य ‘प्रोभिजनिङ’ पनि गर्नुपर्ने हुन्छ । चालू आर्थिक वर्षको चैतसम्ममा ४१ लघु वित्तीय संस्थाले एक अर्ब ३२ करोड रुपैयाँ कर्जा नोक्सानी व्यवस्था पनि गरेका छन् । ऋणीले कर्जा चुक्ता गर्नुपर्ने मितिको ९० दिन नाघेको खण्डमा भाखा नाघेको कर्जा मानिन्छ । त्यसमा संस्थाले ९१ दिनको कर्जाका लागि कुल कर्जा रकमको २५ प्रतिशत ६ महिनाकोलाई ५० प्रतिशत र एक वर्ष बढी नाघेकोलाई सय प्रतिशत नोक्सानी व्यवस्था गर्नुपर्छ ।
लामो समयको तराई बन्दले लगानी गरेर पनि प्रतिफल लिन नसक्ने अवस्थाका कारण भाखा नाघेको कर्जा बढेको हुनसक्ने नेपाल राष्ट्र बैंकका प्रवक्ता त्रिलोचन पंगेनी बताउँछन् । “चालू आवको दोस्रो तथा तेस्रो त्रैमासमा लगानीको वातावरण रहन सकेन,” उनले भने । उनका अनुसार माइक्रोफाइनान्सको सुविधा उपभोग गर्नेमा धेरै तराईका कृषक छन् । “धितोबिना कर्जा दिने भएकाले संस्थाहरू पनि चनाखो र होसियार भएर लगानी गर्नु उपयुक्त हुन्छ,” पंगेनीले भने, “प्रतिकूल परिस्थितिको जोखिम व्यवस्थापन गर्न संस्थाले सक्नुपर्छ ।”
चालू आवमा सबैभन्दा धेरै भाखा नाघेको कर्जा नेपाल ग्रामीण विकास बैंक रहेको छ । बैंकको ३६ करोड ८५ लाख रुपैयाँ भाखा नाघेको कर्जा छ । बैंकको यो शिर्षकको कर्जा बढ्नुको मुख्य कारण ५ क्षेत्रीय ग्रामीण बैंकहरूको गाभिएर बनेको संस्था हो ।
  लघुवित्तमा भाखा नाघेको कर्जा सतप्रतिशत वृद्धि        ",bank
"﻿कारोबार संवाददाता
काठमाडौं, २३ असार
नेपाल धितोपत्र बोर्डले थप नयाँ निष्कासन (एफपीओ)मा निर्धारण हुने सेयर मूल्यमा एकरूपता ल्याउनका लागि नयाँ कार्यविधि बनाउने भएको छ । नेपाल लाइफ इन्स्योरेन्सले तय गरेको एफपीओको मूल्य बोर्डलाई सन्तोषजनक नलागेपछि कार्यविधि बनाउन लागेको हो ।
कम्पनी स्वयम्ले प्रिमियमसहितको सेयर मूल्य आफूखुसी तोक्दा समस्या आउने भएकाले एकरूपताका लागि कार्यविधि बनाउन लागेको हो । हालसम्म प्रिमियममा सेयर मूल्यमा निष्कासन गर्दा निश्चित विधि छैन । कार्यविधि बनाउन बोर्डले सदस्य तथा विज्ञसहितको समिति गठन गरेको छ । समितिले आश्यक अध्ययन गरेर कार्यविधि तयार गर्ने नेपाल धितोपत्र बोर्डका प्रवक्ता निरज गिरीले बताए । “अब समितिले निर्धारण गरेको प्रक्रिया तथा सिद्धान्तभित्र रहेर कम्पनीले प्रिमियम मूल्य तोक्नुपर्छ,” उनले भने ।
नेपाल लाइफ इन्स्योरेन्स कम्पनीले धितोपत्र तथा बिमा बजारमा कम्पनीको अवस्था, कम्पनीको नगद प्रवाहको अवस्था र आगामी दिनमा कम्पनीले दिने नाफालगायतका पक्षको मूल्यांकन गरी औसत प्रतिसेयर किताबी मूल्य निकाली प्रिमियम मूल्य तोकेको बताएको थियो । त्यो मूल्यांकनअनुसार नेपाल लाइफले २९ सय ५१ रुपैयाँ प्रतिकित्ता सेयर मूल्य प्रस्ताव गरेको थियो ।
बोर्डले निश्चित विधि तयार गरेपछि सोहिअनुसार कम्पनीले प्रिमियम मूल्य निर्धारण गर्ने गिरीको भनाइ छ ।
समितिले १८० दिनको दोस्रो बजारको सेयर मूल्यको औसत, कम्पनीको किताबी मूल्य तथा आम्दानी अनुपातलाई मूल्यांकन गरी एफपीओ प्रिमियम तोक्ने आधार बनाउन सक्ने देखिएको छ । बोर्डले कुनै सीमा सिर्जना गर्नेभन्दा पनि प्रिमियम मूल्य तोक्दाका विधि मात्र निर्धारण गरी दिने बताउँदै गिरीले बताए । “सर्वसाधारण लगानीकर्ताले बुझ्ने गरी प्रिमियमको मूल्यांकन गर्ने विधि निर्माण गर्छौं,” उनले भने ।
  एफपीओ प्रिमियमका लागि कार्यविधि बन्ने        ",bank
"﻿मुना कुँवर
काठमाडौं, २३ असार
लघुबिमा जारी गर्न बिमा कम्पनीहरू हिचकिचाएका छन् । सामान्य आय भएका व्यक्तिलाई लक्षित गरी बिमा समितिले जारी गरेकोे लघुबिमा योजना जारी गर्दा सञ्चालन खर्च बढ्ने भएपछि कम्पनीहरू अलमलमा परेका हुन् । त्यस्तै, लक्षित वर्गमा बिमासम्बन्धी चेतना नहुने भएकाले लघुबिमा जारी गर्न बिमकहरूलाई समस्या परेको हो ।
लघुबिमा निर्देशिका २०७१ अनुसार १५० रुपैयाँमा दुर्घटना लघुबिमा योजना खरिद गर्न सकिनेछ । यस योजनाको बिमांक रकम भने १ लाख ५० हजार रुपैयाँ छ । बिमितले बिमांक रकमको शून्य दशमलव १ प्रतिशत बिमा शुल्क भुक्तानी गर्नुपर्ने छ । त्यस्तै, ५ सय रुपैयाँमा गार्हस्थ्य लघुबिमा योजना खरिद गर्न सकिनेछ । यो रकम बिमांक रकमको शून्य दशमलव २५ प्रतिशत हो । यस योजनाको बिमांक रकम २ लाख रुपैयाँसम्म हुनेछ । यस योजनाले बिमितको सम्पत्तिको जोखिम बहन गर्छ । स्वास्थ्य लघुबिमा योजनाको बिमाशुल्क १ हजार ४ सय छ । यो रकम बिमांक रकमको ४ प्रतिशत हो । यस योजना खरिद गरेबापत्त एकापरिवारका पाँच जना सदस्यले ३५ हजारसम्मको स्वास्थ्य उपचार गर्न सक्नेछन् ।
बिमा कम्पनीहरूले आफ्नो व्यवसायको ५ प्रतिशत लघुबिमा अनिवार्य गर्नुपर्ने सरकारले व्यवस्था गरेको छ । तर, एकैपटक ५ प्रतिशत लघुबिमा जारी गर्न सम्भव नभएको बिमक संघका अध्यक्ष एवं एनएलजी इन्स्योरेन्सका प्रमुख कार्यकारी अधिकृत विजयबहादुर शाहले बताए । “पहिलो वर्षमा नै ५ प्रतिशत लघुबिमा जारी गर्नु भनेको बिमा समितिको महत्वकाक्षी लक्ष्य हो,” उनले भने, “आगामी पाँच वा सात वर्षभित्र मात्रै यो लक्ष्य पूरा गर्न सकिन्छ ।” यद्यपि समितिको निर्देशनलाई पालना गर्नु कम्पनीको मुख्य दायित्व रहेको उनले बताए ।
सरकारले लघुबिमा योजना जारी गर्नु बिमकहरूको व्यवसाय विस्तार हुनु हो । तर, आफ्नो पोर्टफोलियोको ५ प्रतिशत भनेको ठूलो रकम हो । त्यसैले नम्बरको आधारमा ५ प्रतिशत लघुबिमा योजना गर्न सकिन्छ भन्नेमा शंका रहेको युनाटेड इन्स्योरेन्स कम्पनीका प्रमुख कार्यकारी अधिकृत शेखर बरालले बताए । “५ प्रतिशत नै पु¥याउन सकिन्छ भन्नेमा विश्वस्त हुन गारो छ,” उनले भने, “यद्यपि सरकारले ल्याएको योजनालाई हामीले मान्नै पर्छ ।” तर, यस विषयमा सम्बन्धित पक्षहरूबीच अझ धेरै छलफलको आवश्यकता रहेको उनले बताए ।
एकै पटक ५ प्रतिशत लघुबिमा जारी गर्न असम्भव रहेको बिमकहरूले बताइ रहेका बेला बिमा समितिका निर्देशक रजुरमण पौडेलले भने कम्पनीहरूले प्रयास गरे यो सम्भव हुने बताउँछन् । “कम्पनीहरूले सधंै नाफाको मात्रै व्यवसाय गर्नुहुँदैन । गाउँ–गाउँमा बिमाको पहुँच पनि पु¥याउनुपर्छ,” उनले भने । त्यसका लागि कम्पनीहरूले सबैभन्दा पहिला ग्रामीण क्षेत्रमा शाखा विस्तार गर्नुपर्छ । “शाखा विस्तार गरेपछि व्यवसाय त भै हाल्छ नि,” उनले भने ।
  लघुबिमा जारी गर्न हिचकिचाउँदै बिमकहरू        ",bank
"﻿कारोबार संवाददाता
काठमाडौं, २४ असार
बिमा कम्पनीहरूलाई जतिसक्दो ग्रामीण क्षेत्रमा पठाउन बिमा समितिले नयाँ रणनीति तयारी पारेको छ । समितिले शाखा विस्तारका सम्बन्धमा नयाँ व्यवस्था गरी बिमा कम्पनीहरूलाई गाउँ–गाउँमा शाखा विस्तार गर्न प्रेरित गरेको हो ।
समितिले गरेको व्यवस्थालाई उल्लंघन गरे बाध्यकारी व्यवस्थासमेत गर्न सकिने समितिले जनाएकोे छ । हालसम्म बिमकहरूले बिमा विनियमावली २०४९ को नियम १७ को उपदफा २ बमोजिम शाखा स्थापना र विस्तार गर्दै आएका छन् । उक्त विनियमावलीअनुसार शाखा खोल्ने ठाउँको सम्भाव्यताको अध्ययन गरी समितिबाट स्वीकृति लिएर शाखा विस्तार गर्दै आएका थिए । समितिका निर्देशक रजुरमण पौडैलले दूरदराजमा समेत बिमाका पहुँच बनाउन नयाँ रणनीति अपनाएको बताए ।
बिमा समितिले नयाँ निर्देशन जारी गर्दै विमकहरूले प्रदेश कार्यालय, शाखा/उपशाखा कार्यालय खोल्दा बिमाको सेवा नपुगेको स्थानलाई प्राथमिकता दिनुपर्ने व्यवस्था गरेको छ । त्यस्तै, काठमाडौं उपत्यकामा पाँच वा सोभन्दा बढी शाखा कार्यालय सञ्चालनमा रहेका बिमकहरूले काठमाडौंमा थप शाखा विस्तार गर्न चाहेमा उपत्यका बाहिर दुई शाखा कार्यालय खोल्नु पर्ने छ । “यस निर्देशनको प्रायोजनका लागि बिमकहरूको उपस्थिति वा कार्यक्षेत्र न्यून रहेका जिल्लाहरू समितिले समय–समयमा तोकिदिन सक्नेछ,” पौडेलले भने ।
त्यस्तै बिमा कम्पनीले केन्द्रीय कार्यालय, शाखा वा कुनै किसिमको कार्यालय बन्द गर्ने, स्थानान्तरण गर्ने, गाभ्ने तथा ठेगाना परिवर्तन गर्न समितिको पूर्वस्वीकृति लिनुपर्नेछ । शाखा कार्यालय स्थानान्तरण गर्नु परेमा बिमकको सञ्चालक समितिको निर्णयानुसार स्थानान्तरण गरी ७ दिनभित्र सोको जानकारी यस समितिलाई दिनुपर्ने छ ।  एक्सटेन्सन काउन्टरसम्बन्धी गरिएको व्यवस्थाअनुसार एक्सटेन्सन काउन्टर खोल्न चाहने बिमकले समितिले तोकेका शाखा कार्यालय स्थापनाका लागि आवश्यक पर्ने न्यूनतम सर्तहरू पूरा गर्नुपर्ने छ । काठमाडौं उपत्यका, महानगरपालिका र उपमहानगरपालिका बाहेकका क्षेत्रमा मात्र एक्सटेन्सन काउन्टर खोल्न सकिनेछ । तर, व्यापारिक उत्सव, मेला, सम्मेलन, प्रदर्शनी तथा आवधिक/घुम्ती बजार सञ्चालन हुने स्थलमा त्यस्तो मेला अवधिभरका लागि बिमा प्रचार–प्रसार कार्य मात्र गर्ने गरी यस समितिलाई पूर्वजानकारी दिई कुनै पनि स्थानमा त्यस्तो एक्सटेन्सन काउन्टर खोल्न सकिने जनाइएको छ ।
विदेशमा सम्पर्क कार्यालय, प्रतिनिधि कार्यालय खोल्न समितिले तोकेको न्यूनतम चुक्ता पुँजी पूरा गरेको, संस्था र संस्थाका सञ्चालकलाई समितिबाट कुनै कारबाही गरिएको भए त्यस्तो कारबाही भएको छ महिना पूरा भइसकेपछि मात्रै बिमकले आवेदन दिन सक्नेछन् ।
कार्यालय समयसम्बन्धी व्यवस्थाअनुसार नेपाल सरकारले सार्वजनिक बिदा भनी तोकेका दिन बाहेकका दिन र कार्यालय समय भनी तोकेका समयमा बिमकले अनिवार्य रूपमा आफ्नो कार्यालय सञ्चालन गर्नुपर्ने छ, साथै सोका अतिरिक्त समय तथा अन्य बिदाका दिन र समयमा आफ्नो कारोबार सञ्चालन गर्नु परेमा यस समितिमा सोको पूर्वजानकारी लिखित रूपमा दिई कारोबार सञ्चालन गर्न सक्ने व्यवस्था गरिएको छ ।
बिमा कम्पनीहरू सहर केन्द्रित भएकै कारण समितिले यस्तो नयाँ व्यवस्था गरेको बिमक संघका अध्यक्ष एवं एनएलजी इन्स्योरेन्सका प्रमुख कार्यकारी अधिकृत विजयबहादुर शाहले बताए । “बिमा भनेको जोखिम बहन गर्नु हो । त्यसैले सहरी क्षेत्रमा बढी कारोबार हुनुका साथै जोखिम बढी हुने भएकाले पनि व्यवसाय सहरमा नै केन्द्रित भएका हुन्,” उनले भने ।
  बिमा कम्पनीहरूलाई गाउँ पठाइँदै        ",bank
"﻿कारोबार संवाददाता
काठमाडौं, २४ असार
बजारमा सुन चाँदीको भाउ अस्थिर हुन थालेपछि बैंक तथा वित्तीय संस्थाले सुनचाँदी धितोमा प्रवाह गर्ने कर्जा घटेको छ । भाउ अस्थिर हुँदा जोखिम बढी हुने भएकाले यस शीर्षकमा बैंकहरूले लगानी घटाएका हुन् ।
बैंकहरूले बजारभाउको आधारमा धितो मूल्यांकन गरी त्यसको ७० प्रतिशतसम्म कर्जा दिने गरेका छन् । सुनको भाउ नै सस्तो भएपछि लगानी घटेको हो । नेपाल राष्ट्र बैंकको तथ्यांकअनुसार ०७२/०७३ को वैशाखसम्ममा बैंक तथा वित्तीय संस्थाले सुनचाँदी धितो राखेर ३० अर्ब रुपैयाँ कर्जा प्रवाह गरेका छन् । अघिल्लो आर्थिक वर्षको यसै अवधिमा ३१ अर्ब २८ करोड रुपैयाँ लगानी भएकोमा एक वर्षमा साढे ४ प्रतिशतले घटेको हो ।
बेलायत युरोपियन युनियन (ईयु) बाट बाहिरिने हल्लासँगै बजारमा सुनको भाउ अस्थिर भइरहेको छ । अन्तरराष्ट्रिय बजारमा सुनको भाउ उच्च दरले घटबढ हुँदै आएको छ । गत वर्ष प्रतितोला ६० हजार रुपैयाँ हाराहारीमा रहेको सुनको भाउ लामो समयदेखि ५४ हजार हाराहारीमा झरेको छ ।  “भाउ अस्थिर भई जोखिम देखेकाले सुनचाँदी धितो कर्जा घटेको हुनसक्छ,” राष्ट्र बैंकका प्रवक्ता त्रिलोचन पंगेनीले भने । बैंकहरूले जोखिमको मूल्यांकन गरी लगानी गर्ने भएकाले बजार धेरै जोखिम भएकाले भाउ घटाएको उनको भनाइ छ ।
बैंकहरूले ग्राहकले सुन ल्याएको समयको बजार मूल्यमा आधारमा मूल्यांकन गरी लगानी गर्छन् । उनीहरूले ग्राहकको अन्य आयस्रोत हेरेर मूल्यांकनको ५०–७० प्रतिशत कर्जा दिने गरेका छन् ।
सर्वसाधारणले बचतका रूपमा सुन किन्ने र आफूलाई अप्ठेरो पर्दा त्यही धितो राखेर ऋण लिने प्रचलन छ । ऋण लिने प्रक्रिया सरल भएको र छिटो हुनुका साथै ब्याजदर पनि अन्य कर्जाको तुलनामा सस्तो रहेकाले सुनचाँदी धितो कर्जा सर्वसाधारणबीच लोकप्रिय भएको हो । पहिला आफूले सुन किनेको पसलबाट सुन धितो राखेर कर्जा लिने सर्वसाधारणहरू विस्तारै बैंक तथा वित्तीय संस्थामा आउन थालेको बैंकरहरू बताउँछन् । बैंकमा समेत सुनधितो कर्जा लिन छिटो र सजिलो भएकाले सर्वसाधारणलाई सजिलो भएको वित्त कम्पनी संघका अध्यक्ष सरोजकाजी तुलाधर बताउँछन् । व्यवसायीको भन्दा बैंक तथा वित्तीय संस्थाको ब्याजदरसमेत कम हुने गरेको छ । सुनचाँदी व्यवसायीले ३६ प्रतिशतसम्म ब्याज लिने गरेका छन् भने बैंकहरूले १०—१३ प्रतिशत ब्याजदरमा लगानी गर्दै आएका छन् ।
राष्ट्र बैैंकको तथ्यांकअनुसार चालू आवको वैशाखसम्म बैंक तथा वित्तीय संस्थाले १९ खर्ब निक्षेप संकलन गरी १५ खर्व कर्जा लगानी गरेका छन् ।
  बजारभाउ अस्थिर हुँदा सुनधितो कर्जा घट्यो        ",bank
"﻿लोकबहादुर चापागाई
काठमाडौं, २६ असार
एजेन्टहरू सक्रिय भएपछि नयाँ नोट छपाइमा दोहोरो नीति अवलम्बन गरिएको छ । नेपाल राष्ट्र बैंकले तत्काल आवश्यक परेको भन्दै १ हजार दरको नोट पुरानै व्यवस्थाअनुसार छपाइ प्रक्रिया अघि बढाएको छ । तर, ५ सय दरको नोटमा भने नयाँ सुरक्षा व्यवस्था अवलम्बन गरिएको छ ।
हजार दरको नोट छपाइका लागि भर्खरै बोलकबोल आह्वान गरिएको छ भने ५ सय दरको नोटको बोलकबोलपछि छनोटको चरणमा छ । राष्ट्र बैंकले २० करोड थान १ हजारको नोट छपाइ प्रक्रियामा जानु पहिले नै विभिन्न उजुरीहरू परेका कारण नयाँ सुरक्षा टे«डमार्क नराखी पुरानै व्यवस्थाअनुसार छपाइ प्रक्रिया अघि बढाएको हो । “सरकारले भूकम्पपीडितलाई तत्काल रकम दिने तयारी गरिरहेकाले थप रकम तुरुन्त आवश्यक पर्ने देखिन्छ, त्यसैले पुरानै व्यवस्थाअनुसार हजारको नोट छपाइ प्रक्रिया अघि बढाइएको हो,” राष्ट्र बैंकका डेपुटी गभर्नर चिन्तामणि शिवाकोटीले भने, “५ सयको नेटमा नयाँ सुरक्षा टे«डमार्क र १ हजार पुरानै व्यवस्थाअनुसार छाप्दा छपाइ मूल्यमा कति अन्तर हुँदोरहेछ भनेर हेर्न पनि सजिलो हुन्छ ।”
राष्ट्र बैंकका अनुसार १८ करोड थान ५ सय दरको नोट छाप्न खोलिएको बोलकबोलमा इन्डोनेसियाको पेरुङ पेरारीले प्रतिनोट २ रुपैयाँ ९२ पैसा, चिनियाँ प्रिन्टिङ कम्पनीले २ रुपैयाँ ९८ पैसा, डेलारुले ४ रुपैयाँ ९५ पैसा र अन्य ४ वटा युरोपियन कम्पनीले ५ रुपैयाँभन्दा बढीमा छाप्न बोलपत्र हालेका छन् । राष्ट्र बैंकले सस्तो दर हालेकामा पेरुङ पेरारीलाई नोट छपाइको जिम्मा दिने सम्भावना बढी छ । तर, पेरुङ पेरारीले नोट छाप्दा सुरक्षा धागो (सेक्युरिटी थ्रेट), कर्नर स्टोन वाटर मार्क र मसी बाहिरबाट किन्दा छपाइ मूल्य प्रतिनोट ३ रुपैयाँ ८७ पैसा पर्ने देखिन्छ ।
राष्ट्र बैंककाअनुसार सुरक्षा धागोका लागि प्रतिनोट २९ पैसा र वाटरमार्कका लागि ७ पैसा डेलारुलाई दिनुपर्छ भने मसीबापत स्विट्जरल्यान्डको सिक्पा कम्पनीलाई ६० पैसा थप दिनुपर्छ । नोट छपाइमा रसियन र अन्य कम्पनीहरूले पनि बोलकबोल गरे पनि मूल्य बढी भनेकाले ती कम्पनी छनोट गर्दा ९ करोड रुपैयाँ बढी लागत पर्ने देखिएको छ । ५ सय दरको नोट छपाइ गर्न १२० कम्पनीले बोलकबोलमा सहभागिता जनाएको राष्ट्र बैंकको दाबी छ । हाल विश्वका विभिन्न १५ कम्पनीले सुरक्षाको ट्रेडमार्क दर्ता गरेका छन् ।
नोट छपाइ प्रक्रियामा नयाँ कम्पनी प्रवेश गर्न चाहने र पुराना कम्पनीले आफ्नै वर्चस्व देखाउन अनेकौं अभ्यास गर्ने प्रवृत्ति यसपटक पनि दोहोरिएको छ । “नियम, प्रक्रिया, विनियम र प्रचलित कानुनहरूलाई हेरेर राष्ट्र बैंक कसरी राज्यको दुई पैसा बचत हुन्छ भन्नेतर्फ सचेत छ,” उनले भने, “सम्भाव्य परिस्थितिलाई हेरेर सस्तो र राम्रो/गुणस्तरीय नोट छपाइको काममा राष्ट्रबैंक लागेको छ ।” राष्ट्र बैंकले सन् २०१२ देखि २०१४ सम्म नयाँ नोट नछापेको र २०१५ मा छपाइ प्रक्रिया अघि बढाउँदा सार्वजनिक खरिद ऐन कार्यान्वयन गर्नुपर्ने बाध्यताले प्रक्रिया केही लम्बिएको डेपुटी गभर्नर शिवाकोटीले बताए । गत वर्षको विनाशकारी भूकम्पले पनि नोट छपाइ प्रक्रिया प्रभावित भएको थियो भने बैंकभित्रै आन्तरिक प्रोत्साहन भत्ताका विषयले पनि नोटको काम प्रभावित भयो ।
२०१२ मा १ सय रुपैयाँको नोट छाप्दा २.५९ रुपैयाँ लागेकोमा २०१६ मा नयाँ सुरक्षा ट्रेडमार्कसहित छाप्दा ३.५९ रुपैयाँ खर्चिएको छ । नयाँ सुरक्षा ट्रेडमार्कसहित १ सयको नोट छाप्दा २०१२ को तुलनामा २०१६ मा १५ पैसा सस्तो भएको शिवाकोटीको भनाइ छ । “४ वर्षको अवधिमा मुद्रास्फीति भएको छ, नेपाली मुद्रा अधिमूल्यन भएको छ, यस आधारमा हेर्दा मूल्य झन् बढी हुनुपर्ने हो तर, हामीले सस्तोमा छापेका छौं,” शिवाकोटीले भने, “२०१२ मा १ सय, ५० र २० का नोट छपाइ गर्दाभन्दा २०१६ मा तिनै नोट छाप्दा राष्ट्रलाई ५५ करोड रुपैयाँ फाइदा भइसकेको छ ।” उनले १९ वर्षअघि जर्मनीको जीएन्डडी कम्पनीको सुरक्षा थ्रेट लिँदा कसैलाई कुनै समस्या नहुने तर, अहिले डेलारुको लिँदा किन समस्या भन्दै प्रतिप्रश्न गरे । पुरानै प्रक्रियामा गएको भए ५ सयको नोटमा पनि जीएन्डडी कै सुरक्षा थ्रेट प्रयोग हुन्थ्यो ।
गभर्नरमा डा. चिरञ्जीवी नेपालको नियुक्तिपछि नोट छपाइमा एजेन्टहरूको प्रभाव बढेको राष्ट्र बैंक स्रोत बताउँछ । नोटमा सुरक्षा फिचर परिवर्तन गर्ने काममा गभर्नर नेपालसहित तत्कालीन मुद्रा व्यवस्थापन विभागका कार्यकारी निर्देशक (हालका डेपुटी गभर्नर) शिवाकोटी र हाल सोही विभागमा कार्यकारी निर्देशक रहेका भुवन कँडेलको प्रत्यक्ष संलग्नता रहेको बताइन्छ । डेपुटी गभर्नर शिवाकोटीले आफू विभागीय प्रमुख हुँदा नै गरेका सुरक्षासम्बन्धी सबै व्यवस्था नै कँडेलले कार्यान्वयन गरेका हुन् ।
२०६० अघि विभिन्न कम्पनीका ट्रेडमार्कसहितका सुरक्षा फिचर राखेर नोट छापिने गरे पनि २०६१ को सुरुमै ट्रेडमार्क हटाइएको थियो । ट्रेडमार्क राखेर नोट छाप्दा एक हजार रुपैयाँको नोटमा ७ रुपैयाँ ५० पैसासम्म लागत पर्ने गरेकोमा ट्रेडमार्क हटाउँदा प्रतिगोटा ४ रुपैयाँ ५० पैसामै छापिने थालेको थियो ।
डेपुटी गभर्नर शिवाकोटी कार्यकारी निर्देशक रहेकै बेला डेलारु कम्पनीको सौजन्यमा माल्दिभ्स र केन्या भ्रमणमा गएका थिए । तर, डेपुटी गभर्नर शिवाकोटीले भने, ‘एड्भान्स नोट कन्फरेन्स’ माल्दिभ्स गएको बताउँछन् । हालै मात्र पनि उनी चाइनिज प्रिन्टिङ कम्पनीको सौजन्यमा नोट छपाइ प्रक्रिया बुझ्न भन्दै चीन गएका थिए ।
एक दशकको अवधि नोटमा नयाँ सुरक्षा व्यवस्था किन थप्नुपर्ने भन्ने बारेमा स्पष्ट जवाफ अधिकारीहरूले दिन सकेका छैनन् । ५ सय नोटमा नयाँ सुरक्षा व्यवस्था तर, १ हजारको नोटमा पुरानै व्यवस्थाअनुसार छपाइ प्रक्रिया अघि बढाएकाले पनि नोट छपाइ प्रक्रियामा प्रश्न उठेको छ ।
राष्ट्र बैंकले कुनै पनि नोटको डिजाइन परिवर्तन गर्दा मन्त्रिपरिषद्बाट स्वीकृत गराउनुपर्छ । तर, पुरानै डिजाइनमा भने बैंकले आफैं निर्णय गर्न सक्छ ।
  एजेन्टको चलखेलले नोट छपाइमा दोहोरो नीति        ",bank
"﻿जनमुखीका सञ्चालक र ऋणीलाई जेल सजाय
दिलबहादुर केसी
दोलखा, २६ असार
प्रक्रिया नै नपु-याई करोडौं ऋण लगानी गर्ने दोलखास्थित जनमुखी बचत तथा ऋण सहकारी संस्थाका सञ्चालक र ऋणहरूलाई पुनरावेदन अदालत पाटनले जेल चलानको आदेश दिएको छ । ३ जना धरौटीमा रिहा भएका छन् । धरौटीमा रिहा हुनेहरूमा ऋण विभागकी कर्मचारी इन्दिरा कार्की १ लाख र ऋण उपसमिति सदस्यहरू रमेश दाहाल र जुना मिजार जनही ५ लाख धरौटीमा रिहा भएका छन् ।
पुनरावेदन अदालत पाटनमा शुक्रबार बहसपछि भएको आदेशले व्यवस्थापकसहित सदस्यहरूलाई जिल्ला अदालतको आदेशलाई सदर गरेको छ । जिल्ला अदालत दोलखाले डेढ महिनाअघि अभियुक्त सबैलाई पुर्पक्षका लागि कारागार चलानको आदेश गरेको थियो । जिल्ला अदालतको फैसला चित्त नबुझेको भन्दै विपक्षीहरू पुनरावेदन अदालत पुगेका थिए ।
पुनरावेदनको आदेशपछि व्यवस्थापक माधवप्रसाद दाहाल, अध्यक्ष माधवप्रसाद दाहाल, सचिव कृष्णप्रसाद दाहाल र ऋणहरू दीपककुमार राउत र राधाकृष्ण दाहाल पुर्पक्षमा बस्नु पर्ने भएको छ । हाल व्यवस्थापक कारागारमा छन् भने अध्यक्ष, सचिव र ऋणीद्वय फरार छन् ।
जिल्ला अदालत दोलखाका श्रेस्तेदार कुलप्रसाद दाहालका अनुसार तत्कालका प्रमाणबाट निज प्रतिवादीहरूले जम्मा विगो ४ करोड रुपैयाँ ठगी गरेको भन्ने कुराबाट कसुरदार होइनन् भन्ने नखुलेकाले पछि प्रमाण बुभ् ??ै जाँदा कसुरको प्रकृति हेरी ठगीको महल ४ र ५ बमोजिम पुर्पक्षका लागि थुनामा राख्ने व्यवस्था भएको बताए ।
बचतकर्ता बालकुमार दाहाल, पोष्टबहादुर दाहाल, भुवन कुमार घिमिरेलगायतले ठगीको मुद्दा दर्ता गराएपछि कारबाही अघि बढेको थियो । कार्य समितिमा जानकारी तथा निर्णय नै नगराई गोप्यरूपले ४ करोड रुपैयाँ बिनाधितो लगानी गरेको देखिएपछि सञ्चालक समितिले अध्यक्ष, सचिव र व्यवस्थापक तिनै जनालाई निलम्बन गरेको छ ।
प्रक्रिया मिचेर ४ करोड रुपैयाँ ऋण लगानी गरेको आरोप लागे पनि हाल ऋण असुल भइसकेको सहकारी स्रोतले जानकारी दिएको छ । नियमानुसार ऋणको ६ महिनापछि किस्ता सुरु हुने भए पनि किस्ता सुरु हुने ग्रेस समय भित्रै ऋण असुल भइसकेको जनाएको हो । तर, जिल्ला प्रहरी कार्यालय दोलखाले दोषीहरूको बचत र ऋणका सम्पूर्ण खाता बन्द गर्ने पत्र दिएकाले दुुवै ऋणीबाट असुल भएको रकम बेवारिसे भएको सहकारीका सञ्चालकहरू बताउँछन् । सहकारी स्रोतका अनुसार ऋण लगानी प्रक्रिया गलत भयो भनेर उजुर गर्नेहरू पनि सहकारीको ऋण लिएर भाखा नाघेका ऋणीहरू हुन् ।
  जनमुखीका सञ्चालक र ऋणीलाई जेल        ",bank
"﻿कारोबार संवाददाता
नेपालगञ्ज, २७ असार
नेपालगन्ज बजारमा वित्तीय संस्थाको ओइरो छ । मुख्य सहरका घर–घरै वित्तीय संस्था र बैंकका कार्यालय छन् । तर, जिल्लाको ९ गाविस रहेको राप्तीपारीको बघौडा क्षेत्रमा कुनै वित्तीय संस्था नहुँदा त्यस क्षेत्रका बासिन्दा सानो बचत तथा आर्थिक कारोबारका लागि पनि भारतीय बैंक तथा वित्तीय संस्थाको मुख ताक्न बाध्य छन् ।
तरकारी किन्नदेखि, बिरामी हुँदा उपचार गर्नदेखि आवश्यकताका सम्पूर्ण सामान खरिद गर्न भारतीय बजारको भर पर्नुपर्ने तथा बचत जम्मा गर्न पनि भारतीय वित्तीय संस्थामा जानुपर्ने बाध्यताले नेपाली पुँजी भारत पलायन भएको हो ।
ग्रामीण भेगमा क्षेत्र विस्तार गरेको दाबी गर्ने वित्तीय संस्थाले पनि कोहलपुर र खजुरा क्षेत्र बाहेक अन्यत्र जान सकेका छैनन् । गाउँतर्फ जानै नचाहने बैंक सञ्चालकहरूले कृषकलाई पूरै उपेक्षा गरेको स्थानीय बताउँछन् । ‘तरकारी, दूध बेचेको दुई चार पैसा पनि जम्मा गर्ने ठाउँ छैन,” नरैनापुर–४ की सीता बूढाले भनिन्, “नेपालगन्ज पुग्न एक दिन पूरै लाग्छ, बाटो खर्चमै दूध बेचेकोे पैसा सकिन्छ ।” उनले घरयासी सामान किन्न भारतीय बजार जाँदा सीमामा बसेका भारतीय प्रहरी र व्यापारीले दुव्र्यवहार गर्ने गरेको बताइन् ।
नेपालगन्जबाट करिब ३५ किलो मिटर दूरीमा रहेको बघौडा क्षेत्रमा वित्तीय कारोबार गर्ने कुनै निकाय छैनन् । नेपालको पैसा भारतको बैंकमा राख्दा कतिपयले जोखिम उठाउनु परेको छ । सीमापारीका वित्तीय संस्थाका कतिपय दलालले नेपालमै आएर पैसा उठाउने तर पछि फिर्ता नदिनेसमेत गरेका छन् । “भारतमा खुलेका सहकारी संस्थाले गाउँमै आएर पैसा उठाउँछन्,” मटेहियाकी रिमा खत्रीले भनिन्, “खाइ नखाई जम्मा गरेको मेरो पैसा पनि डुब्यो ।’ उनी जस्तै भारतीय वित्तीय संस्थामा रकम जम्मा गरेका धेरै नेपालीको पैसा डुबेको छ । “नेपालमै भए त खोज्न जान हुन्थ्यो,” खत्रिले भनिन्, “भारतमा कहाँ खोज्न जाने ।”
  वित्तीय कारोबार गर्न सीमापारि        ",bank
"﻿२७ असार, काठमाडौं । स्टाण्डर्ड चार्टड बैंकको वित्तीय अपराध हेर्न सहायक प्रमुख डेभिड होवाज नेपाल भ्रमणमा आएका छन् । बैंक सम्बद्ध वित्तीय अपराध हेर्ने जिम्मेवारी पाएका उनी विभिन्न बैंकिङ रणनीति बनाउन सक्रिय छन् ।
वित्तीय अपरधा नियन्त्रणका लागि बैंकिन नीतिहरुबारे अब्बल मानिने होवाज केही दिन नेपाल रहेको बैंको अवस्थाबारे अध्ययन गर्नेछन् ।
उनले बेलायसहित अमेरिका, जापान भियतनाम लगायतबा देशमा बसेर काम गरिसकेका छन् ।
उनले नेपालमाम रहँदा विभिन्न आन्तरिक बैठकहरुमा सहभाी भई बैंकका कर्मचारीहरुलाई विभिन्न् निर्देशनहरु दिने स्टान्डर्ड चार्ट बैंकले जनाएको छ ।",bank
"﻿२७ असार, काठमाडौं । रेमिट्यान्स सेवा प्रदायक कम्पनी सिटी एक्सप्रेस १०औं वर्षमा प्रवेस गरेको छ । वाषिर्कोत्सवका अवसरमा कम्पनी कमलादीस्थित आफ्नै भवनमा सरेको छ ।
नयाँ भवनको उदघाटन नेपाल राष्ट्र बैंकका गभर्नर डा. चिरञ्जीबी नेपालले गरे । अवसरमा गभर्नर नेपालले हाल साढे ६ खर्ब रुपैयाँभन्दा बढी रेमिट्यान्स आएको जानकारी दिए ।
‘रेमिट्यान्स सेवा प्रदायकहरुका कारण औपचारिक च्यानलबाट रेमिट्यान्स आउने गरेको छ, हुण्डीको कारोबारलाई निरुत्साहित गरेको छ,’ उनले भने- ‘रेमिट्यान्सले नै मुलुकको अर्थतन्त्र धानेको छ ।’
गभर्नरले सिटी एक्सप्रेसको अझ प्रगतिको कामना गरे । कम्पनीले देशविदेशमा रहेका ५ हजार एजेन्टमार्फत लाखौ ग्राहकलाई सेवा प्रदान गरिरहेको कम्पनीका प्रवन्ध निर्देशक चन्द्र टन्डनले जानकारी दिए ।
०६४ असार २७ गवते स्थापना भएको कम्पनीले १० वर्षको अवधिमा उल्लेख्य प्रगति गरेको उनले बताए । ‘हामीले २ जना कर्मचारी र कारोबार रकम शून्यबाट सेवा सुभारम्भ गरेका थियौं,’ उनले भने- ‘अहिले सयौं कर्मचारी छन् भने अर्बौको कारोबार हुन्छ ।’
यस अवधिमा अधिकृतपुँजी १० गुणाले र चुक्ता पुँजी २० गुणाले बढाएको टन्डनले बताए । वैदेशिक रोजगारीमा रहेकाहरुको रेमिट्यान्सलाई सुरक्षितरुपमा नेपालमा भएका घर परिवारसम्म पुर्‍याउने सिटी क्सप्रेसको सेवाप्रति सर्वसाधारणको आकर्षण र विश्वास दिनानुदिन बढ्दै गएको उनको भनाई थियो ।
कम्पनीले चर्चित हाँस्य कलाकारद्धय सीताराम कट्टेट ‘धुर्मुस’ र कुञ्जना घिमिरे ‘सुन्तली’ लाई ब्राण्ड एम्बेस्टरमा यसअघि नै नियुक्त गरेको थियो । आफ्नो सामाजिक उत्तरदायित्व अन्तर्गत कम्पनीले धुर्मुस सुन्तली फाउन्डेसमा १५ लाख ५५ हजार रुपैयाँ सहयोग गरेको थियो । सो फाउन्डेसनमार्फत भूकम्प पीडितका लागि घर बनाउँदै आएको छ ।
कम्पनीले डेलिकेटेड इम्प्लोइ अवार्ड अन्तर्गत यो वर्षको अवार्ड कम्पनीकी म्यानेजर बन्दना श्रेष्ठलाई घोषणा गरेको छ । त्यसैगरी, असिस्टेन म्यानेजर हरी वाग्ले पनि डेलिकेटेड इम्प्लोइ अवार्डबाट पुरस्कृत भएका छन् ।
कार्यक्रममा नेपाल राष्ट्र बैंकका वैदेशिक विनिमय व्यवस्थापन विभागका कार्यकारी निर्देशक भिष्मराज ढुंगानाले चालु आर्थिक वर्षमा ७ खर्बको हाराहारीमा रेमिट्यान्स प्राप्त हुने बताए । रेमिट्यान्स मुलुकको व्यापार घाटा सन्तुलन कायम गर्न र मुलुकको भुक्तानी सन्तुलन कायम गर्न महत्वपूर्ण योगदान पुर्‍याएको बताए ।
राष्ट्र बैंकले हालसम्म ५० वटा कम्पनीलाई रेमिट्यान्सको कारोबार गर्न पाउने लाइसन्स दिएको उनले जानकारी दिए । ढुंगानाले रेमिट्यान्स व्यवसायको अझै पनि व्यापक संभावना रहेको बताए ।
‘कोरियाबाट मात्रै वाषिर्क ४२ अर्ब रुपैयाँ रेमिट्यान्स आउनुपथ्र्यो तर २ अर्ब रुपैयाँमात्रै आउने गरेको छ,’ उनले भने- ‘त्यो रेमिट्यान्स सेवा प्रदायक कम्पनीहरुका लागि ठूलो संभावना बोकेको ठाउँ हो ।’",bank
"बैंकिङ क्षेत्रलाई थप सक्षम तथा एकिकृत गर्नको निम्ति नेपाल राष्ट्र बैंकले लिएको मर्जर वा प्राप्तीको नितिलाई आत्मसाथ गर्दै नेपाल इन्भेष्टमेण्ट बैंक लि. ले एस डेभलपमेन्ट बैंक लि.लाई प्राप्ती गरी मिति २०७४ आषाढ २९ गतेबाट एकिकृत कारोबार सुरु गरेको छ । एस प्राप्तीपश्चात् बैंकको काठमाण्डौं उपत्यका भित्र २३ तथा उपत्यका बाहिर ३८ गरी जम्मा ६१ वटा शाखा कार्यालय, ३ वटा एक्सटेन्सन काउन्टर तथा ९९ वटा एटिएम पुगेको छ ।
",bank
"﻿बाँके, २७ असार – जिल्लामा निष्क्रिय अवस्थामा रहेका ३३ वटा सहकारी संस्था खारेज भएका छन् ।
सहकारी प्रशिक्षण तथा डिभिजन कार्यालयका अनुसार पटक पटकको ताकेतापछि पनि सक्रिय रहेको आधार प्रमाण प्रस्तुत गर्न नसकेपछि ती सहकारी खारेजीमा परेका हुन् । सबैभन्दा बढी १८ कृषि सहकारी खारेजीमा परेका छन् ।
यसैगरी पाँच/पाँच वटा बहुउद्देश्यीय र बचत तथा ऋण सहकारी खारेजीमा परेका छन् । स्वास्थ्य, जडीबुटी, पशुपक्षी तथा पशुपालन, विद्युत् र उपभोक्ता सहकारी एक–एक वटा खारेजीमा परेको कार्यालयले जनाएको छ ।
  तेत्तीस सहकारी खारेज        ",bank
"﻿२८ असार, काठमाडौं । ग्लोबल आइएमई बैंकलाई लण्डनबाट प्रकाशित हुने इन्टरनेशनल फाइनान्स म्यागजिनले ‘बेष्ट इन्टरनेट बैंक-२०१६’ अवार्डबाट सम्मानित गरेको छ ।
म्यागेजिनले बैंकलाई गुणस्तरीय इन्टरनेट बैंकिङ सेवा प्रदान गरेको भन्दै यस्तो सम्मान दिएको हो । बैंकले अत्याधुनिक प्रविधियुक्त सुरक्षित ग्लोबल अनलाइन इन्टरनेट बैंकिङ तथा ग्लोबल स्मार्ट मोबाइल बैंकिङ सेवा प्रदान गरिरहेको छ ।
‘सबैका लागि बैंक’ भन्ने उद्धेश्यका साथ स्थापना भएको ग्लोबल आइएमईका हाल ९१ वटा शाखा, ९९ एटिएम र ४० वटा शाखारहित बैंकिङ सेवा केन्द्र छन् ।
बैंकले ६ लाख भन्दा बढि ग्राहकहरुलाई सेवा प्रदान गर्दै आएको छ । भारत र अष्ट्रेलियामा आफ्ना सम्र्पक कार्यालय स्थापना गरेर बैंकले सेवा प्रदान गरिहरहेको छ ।",bank
"﻿लोकबहादुर चापागाई
काठमाडौं, २९ असार
लघुवित्त संस्थाको चुक्ता पुँजी बढाउने तथा नयाँ संस्था दर्तामा रोक लगाउनुपर्ने विषयमा राष्ट्र बैंक सञ्चालकहरूबीच मतभेद देखिएपछि मौद्रिक नीति सार्वजनिक गर्न ढिलाइ भएको छ । ‘मौद्रिक नीति तर्जुमा कार्यविधि, २०७३’ अनुसार मौद्रिक नीति सार्वजनिक गर्न तीन दिन मात्रै बाँकी छ ।
राष्ट्र बैंक स्रोतका अनुसार अहिलेको परिस्थितिमा सञ्चालकहरू पुँजी नबढाउने र तत्काल दर्ता रोक्नुपर्ने पक्षमा देखिएपछि गभर्नर अप्ठ्यारोमा परेका छन् । यसअघि उनले सार्वजनिक रूपमै लघुवित्तको पुँजी बढाउने बताएका थिए । यस्तै, नयाँ लघुवित्त दर्ता गर्ने वा रोक्ने भन्ने विषयमा पनि सञ्चालकहरूबीच विवाद छ । चैतसम्म ४१ लघुवित्त संस्था सञ्चालनमा छन् भने पाँच दर्जनभन्दा बढी अनुमतिको पर्खाइमा छन् । गभर्नरले पुँजी बढाएर मर्जरमार्फत संस्था घटाउने भने पनि सञ्चालकहरू त्यसमा आश्वस्त हुन सकेका छैनन् ।
सेयर कर्जामा धितो (मार्जिन लेन्डिङ) कडाइ गर्ने र अनिवार्य नगद मौज्दात अनुपात (सीआरआर) बढाउने विषयमा पनि सञ्चालहरूबीच एकमत हुन नसकेको बताइएको छ । राष्ट्र बैंकले वित्त नीतिअनुसार नै मुद्रास्फीति ७.५ प्रतिशत कायम राख्नेछ ।
जेठ २६ गते गभर्नरबाट स्वीकृत भई कार्यान्वयनमा आएको ‘मौद्रिक नीति तर्जुमा कार्यविधि, २०७३’ अनुसार असार मसान्तभित्र मौद्रिक नीति सार्वजनिक गरिसक्नुपर्छ । व्यवस्थापन समितिबाट स्वीकृत भएको मौद्रिक नीतिको मस्यौदामाथि सञ्चालक समितिले बुँदागत छलफल गर्ने व्यवस्था छ । सञ्चालक समितिमा भएको छलफलपछि प्राप्त सुझावलाई सम्बोधन गरी अनुसन्धान विभागले पुनः सञ्चालक समितिमा पेस गर्ने र त्यसपछि मात्रै मौद्रिक नीति पारित गरिन्छ । सञ्चालक समितिले पारित गरेपछि असारभित्रै मौद्रिक नीति सार्वजनिक गर्ने व्यवस्था कार्यविधिले गरेको छ ।
बैंक तथा वित्तीय संस्थाहरूको पुँजी बढाउनै पर्ने बाध्यता भए पनि चालू वर्ष अन्तरराष्ट्रिय परिस्थितिको मूल्यांकन नगरी गरिएको निर्णयलाई विदेशी साझेदार बैंकहरूले अन्तिम वर्ष कार्यान्वयन गर्ने भनी घुमाउरो भाषामा अस्वीकार गरेपछि यति बेला राष्ट्र बैंक कसरी अघि बढ्ने भन्ने द्विविधामा छ । बेलायत युरोपेली संघबाट बाहिरिने निर्णयसँगै विश्वभरको अर्थतन्त्रमा परेको असरलाई नेपालले पनि नजिकबाट नियाल्नु जरुरी देखिएको छ । जति नै बाहिरी अर्थतन्त्रसँग सामीप्यता छैन भने पनि हाम्रो रोजगारी विदेशकेन्द्रित छ भने केन्द्रीय बैंकले मुलुकको विदेशी मुद्रा पनि बाहिर नै राखेको छ । त्यसैले बेलायत बाहिरिँदाको असर मुलुकमा कस्तो पर्छ भनेर पूर्वतयारी गर्नु आवश्यक देखिएको छ ।
अमेरिकाले मौद्रिक नीतिको कार्यदिशा कसिलो बनाएको छ भने युरोप, जापान र भारतले लचिलो नीति लिएका छन् । नेपालमा आर्थिक वृद्धिका लागि लचिलो नीति आवश्यक भए पनि अहिलेको परिस्थतिमा कसिलो नीति अँगालिने सम्भावना भएको राष्ट्र बैंक स्रोतले जनायो ।
सरकारले आगामी आर्थिक वर्षमा ६.५ प्रतिशत आर्थिक वृद्धिको लक्ष्यसहित विस्तारकारी बजेट ल्याएको छ । मुलुकको मुख्य समस्या खर्च गर्न नसक्नु र विकास निर्माण प्रभावित हुनु हो । मौद्रिक नीतिले वित्त नीति कार्यान्वयनमा सुझाव दिन सक्छ तर व्यवहारमा भने आफैं केही गर्न सक्दैन । मौद्रिक नीतिका मुख्य उद्देश्यभित्र मूल्य स्थिरता, बाह्य क्षेत्र स्थायित्व, वित्तीय क्षेत्र स्थायित्व र उच्च आर्थिक वृद्धिका लागि आवश्यक पर्ने तरलताको व्यवस्था गर्नुपर्छ । आर्थिक वृद्धि र समावेशी आर्थिक विकासका लागि कर्जा विस्तार हुने नीति अवलम्बन गर्नुपर्छ । तर, बैंकरहरू ब्याजदरमा लगाइएको सीमा हटाउनुपर्छ भनिरहेका छन् । यो भनेको हाल रहेको ब्याजदर अन्तर (स्प्रेड रेट) ५ को सीमा हटाउनुपर्छ भन्ने हो । अर्कातिर उद्यमी/व्यवसायी बैंकहरू झन् छाडा हुँदै गएकाले नियन्त्रण गर्नुपर्छ भनेर अहिले दिइएको स्प्रेड रेट पनि बढी भएकाले अझ त्यसमा कडाइ गर्नुपर्छ भनेर जोड गरिरहेका छन् । नेपालमा आर्थिक संकुचन भएको बेला पनि बैंकको नाफा बढिरहेको छ । बैंकको नाफा धेरै बढिरहेकाले पनि आर्थिक संकुचन भएको छ ।
त्यसैगरी, मुलुकले उदारीकरण नीतिलाई पछ्याएका बेला बैंकहरूलाई आफूखुसी छोडिदिनुपर्छ भन्ने माग बैंकरको छ भने आर्थिक विकासलाई समावेशी बनाउन हस्तक्षेपकारी नीति आवश्यक पर्नेमा उद्योगी/व्यवसायीको जोड छ । “कार किन्दा २.९९ प्रतिशत ब्याजमा ऋण पाइने तर किसानका लागि २०–२४ प्रतिशत ब्याज तिर्नुपर्ने अवस्था अन्त्य गर्न हस्तक्षेपकारी नीतिको विकल्प देखिँदैन,” स्रोतले भन्यो ।
अध्ययनले नेपालमा १ प्रतिशत मुद्राप्रदायकको विस्तारले ०.२७ प्रतिशत मुद्रास्फीति निम्त्याउने देखाएको छ । राष्ट्र बैंकले मुद्र्राको आपूर्ति घटाए पनि ०.६३ प्रतिशत हिस्सा भारतीय मुद्रास्फीति, विनिमय दरको प्रभाव र आपूर्ति व्यवस्थापनमा देखिएका समस्याका कारण हुने गरेको छ । भारतीय मुद्रास्फीति घट्दा नेपालको मुद्रास्फीति स्वतः तल जाने भए पनि आपूर्ति व्यवस्थापनमा देखिएको असहजताले मुद्रास्फीति नियन्त्रण पनि सम्भव देखिएको छैन र यसको व्यवस्थापन राष्ट्र बैंकको मुद्रा विस्तार वा संकुचन नीति अँगालेर हुँदैन ।
अधिक तरलताका कारण ब्याजदर घट्छ । ब्याजदर घट्दा बचत निरुत्साहित मात्रै हुँदैन, एक वर्षमा मुद्राको मूल्य घट्न पुग्छ । यसले लगानी प्रोत्साहित नहुने र अत्यधिक तरलताले महँगी र पुँजी पलायनमा सघाउँछ । पछिल्लो समय विप्रेषण आप्रवाह (रेमिट्यान्स)को वृद्धि दर घट्दो छ । रेमिट्यान्स बढे पनि घरपरिवारले पाउँदा घटेको छ । यसले शोधनान्तर बचतमा सिधै असर गर्छ । अझ पछिल्लो समय विदेश जानेकै संख्या घटिरहेकाले आगामी दिनमा त्यसको सिधा प्रभाव रेमिट्यान्समा पर्छ नै । यस्तो विशेष परिस्थितिमा तरलता व्यवस्थापनका लागि नयाँ किसिमका व्यवस्थाबारे ढोका खोलिनुपर्छ र मौद्र्रिक नीतिको ‘फ्रेमवर्क’ भरपर्दो बनाउनुपर्छ ।
वित्तीय क्षेत्रमा देखिएका समस्या अझै सुस्ताएका छैनन् । वित्तीय संस्था जोखिमपूर्ण अवस्थाबाट अघि बढिरहेका छन् । सुपरिवेक्षण र नियमनमा चनाखो हुनुपर्ने मात्र होइन, नयाँ–नयाँ तरिका अवलम्बनमा पनि अग्रसर रहनुपर्छ । अहिलेको वित्तीय संरचनाले गरिब झन् गरिब र धनी झन् धनी बन्दै जाने अवस्था सिर्जना भइरहेको छ । यसको निरूपणका लागि मौद्रिक नीति सतर्क रहनुपर्छ ।
  लघुवित्तको पुँजी र दर्तामा सञ्चालकबीचको मतभेदले मौद्रिक नीति रोकियो        ",bank
"﻿प्रतिमा तामाङ
काठमाडौं, २९ असार – गत आर्थिक वर्षभन्दा चालू आवमा सुन आयात दोब्बरभन्दा बढी भएको छ । गत वर्ष भूकम्पपछि बजारमा माग कम भए पनि आयात भने बढेको देखिएको थियो ।
भन्सार विभागका अनुसार आव ०७२/७३ को पहिलो १० महिनामा ४१ सय १५ किलो सुन आयात भएको छ । जबकि आव ०७१/७२ को यसै अवधिमा १५ सय ८० किलो सुन आयात भएको थियो । सुनको तस्करी कम भएकाले वैधानिक बाटोबाट सुन आयात बढेको  नेपाल सुन चाँदी व्यवसायी महासंघका अध्यक्ष मणिरत्न शाक्यले बताए । चालू आवमा आयात बढी देखिए पनि बजारमा सुन खासै खपत नभएको उनको भनाइ छ ।
“सुनमा हुने तस्करी कम भएकाले यो वर्ष आयात बढी देखिएको हो,” उनले भने, “नत्र यो वर्ष पनि बजार खासै राम्रो छैन ।” बेलायत युरोपियन युनियनबाट बाहिर निस्किने/ननिस्किने अन्योल रहेसम्म सुन बजार यस्तै रहने उनले बताए ।
हाल सुन प्रतितोला ५९ हजार रुपैयाँमा कारोबार भइरहेको छ । सुनको भाउ महँगिएसँगै बजार झन् अस्तव्यस्त अवस्थामा पुगेको छ । “गरगहना बनाउन आउनेको संख्या हाल निकै कम छ,” उनले भने, “पहिला–पहिला विवाहको मौसममा दैनिक झन्डै २५ किलो सुन खपत हुन्थ्यो तर अहिले मुस्किलले ६–७ किलो मात्र खपत हुन्छ ।”
गरगहनामा भारतीय कालिगढकै बाहूल्य
सुनचाँदीका गरगहना बनाउनका लागि भारतीय कालिगढकै भर पर्नुपर्ने बाध्यता  छ । कालिगढमा  सहज रोजगारी र आकर्षक कमाई हुने भए पनि दक्ष जनशक्ति स्वदेशमा उत्पादन नहँुदा भारतीयकै भर पर्नुपर्ने अवस्था रहेको व्यवसायी बताउँछन् ।
नेपाल सुनचाँदी व्यवसायी महासंघका अनुसार देशभर कार्यरत डेढ लाख कालिगढमध्ये १ लाखभन्दा बढी भारतीय नै छन् । “नेपाली कालिगढको संख्या अत्यन्त न्यून छ,” महासंघका अध्यक्ष मणिरत्न शाक्यले भने, “स्वेदेशी दक्ष जनशक्ति उत्पादनका लागि कसैको ध्यान पुग्न सकेको छैन ।”
नेपाली कालिगढको अभाव भएपछि नेपाल सुनचाँदी व्यवसायी महासंघले दुई वर्ष अघिदेखि कालिगढ तालिम दिन थालेको छ ।  महासंघले कालिगढ पेसामा लाग्न इच्छुक सर्वसाधारणलाई गरगहनासम्बन्धी विभिन्न आठ प्रकारका तालिम दिँदै आएको छ । यी तालिम लिन कुनै खास मापदण्ड नभए पनि सुन जाँचकीसम्बन्धी तालिमका लागि भने एसएलसी पास गरेको हुनुपर्ने तालिम केन्द्रका अमोघवीर वज्राचार्यले बताए । हालसम्म ५ सयभन्दा बढीलाई तालिम प्रदान गरिएको उनले जानकारी दिए ।
१० महिनासम्मको सुन आयातआर्थिक वर्ष     आयात (केजीमा)
२०७०/०७१         ५३९३
२०७१/०७२        १५८०
०७२/७३            ४११५
स्रोत : भन्सार विभाग
  सुन आयात दोब्बर, बजारमा खपत छैन : व्यवसायी        ",bank
"﻿काठमाडौं, २९ असार – नेपाल स्टक एक्सचेन्ज(नेप्से) परिसूचक घट्ने क्रमले निरन्तरता पाएको छ । सोमबार २० अंकले घटेको परिसूचक मंगलबार ४७ अंकसम्मले घटेको थियो तर, कारोबार बन्द हुँदा भने घट्ने क्रममा कमी आई ९ अंकको गिरावट रह्यो ।
मंगलबार नेकपा माओवादी केन्द्रले सरकारबाट बाहिरिने निर्णय गरेसँगै सेयर बजारका लगानीकर्तामा अत्मबल कमजोर देखिएको थियो । मंगलबार कारोबार सुरु हुँदा ५ अंकसम्मले बढेको नेप्से परिसूचक माओवादीले सरकार छाड्ने निर्णय बाहिर आउनसाथ ४७ अंकभन्दा धेरैले घटेको थियो । राजनीतिक अस्थिरताले लगानीमैत्री वातावरण नहुने आशंकाले सेयर लगानीकर्ता आत्तिएको विश्लेषक बताउँछन् ।
साना लगानीकर्ता संघका अध्यक्ष दीपक कार्कीले माओवादीले सरकार त्यागेको सूचनाले बजारमा ठूलो अंकको उतारचढाव आएको बताए । कार्कीले भने, “तर त्यसले थोरै समयमात्रै असर गर्यो ।” पछिल्लो समयमा राजनीतिले सेयर बजारलाइ लामो समयसम्म असर गर्ने अवस्था नरहेको कार्कीले बताए । “लामो समयको तराई बन्दमा पनि बजार सुधारकै गतिमा रह्यो,” उनले भने, “आज कारोबारको मध्य समय भने अत्याउने खालकै थियो ।”
मंगलबार सेयर बजारमा आएको अस्वाभाविक उतारचढावको कारक राजनीति मात्र नभएर अन्तिम चरणमा रहेको मौद्रिक नीति पनि रहेको थ्राइभ ब्रोकरेज हाउसका प्रबन्ध निर्देशक अञ्जनराज पौडेलले बताए । “मौद्रिक नीति समयमा नआउने हल्लाले बजार नकारात्मक भएको हो,” उनले भने । मौद्रिक नीति पनि सेयर बजारमैत्री हुने नहुने डरले लगानीकर्ताले लगानी बढाउने निर्णय गर्न नसकेको उनले बताए । लगानीमैत्री वातावरण बन्ने नबन्ने अनिश्चित भएकाले राजनीतिले पनि प्रभाव परेको हुनसक्ने उनको तर्क छ ।
मंगलबार कारोबार सुरु भएदेखि बढ्न थालेको नेप्से परिसूचक केही समयसम्म करिब ५ अंकले बढेको थियो । तर, त्यो सुधारको गति धेरै समय टिक्न सकेन । करोबार सुरु भएको करिब डेढ घण्टापछि घट्न थालेको नेप्से परिसूचक बन्द हुँदासम्म कायम रह्यो । कारोबार सुरु हुँदा १७ सय २.२७ अंकमा रहेको नेप्से बन्द हुँदा ९.२ अंकले घटेर १६ सय ९३.०७ अंकमा रोकिएको छ । नेप्से परिसूचकसँगै ‘क’ वर्गका कम्पनीको सेन्सेटिभ इन्डेक्स पनि घटेको छ ।
नेप्सेमा कारोबार भएका समूहगत परिसूचकमध्ये बैंकिङ ६.०१, होटल ११.७३, वित्त १४.३३, विकास बैंक २७.२५, जलविद्युत् ३४.७७ र बिमा ९७.२१ अंकले घटेका छन् । तर, उत्पादनमूलक समूह ३०.९ र अन्य समूह १९.९७ अंकले बढेका छन् ।
नेप्से परिसूचक घटेको भए पनि कारोबार रकममा भने सुधार आएको छ । नेप्सेमा १३८ कम्पनीको ५२ सय १३ कारोबारबाट १ अर्ब १३ करोड ९१ लाख रुपैयाँ बराबरको १६ लाख ३९ हजार २५७ कित्ता सेयर खरिद बिक्री भएको नेपाल स्टक एक्सचेन्जले जनाएको छ ।
  राजनीतिक परिवर्तनले सेयरबजार अस्थिर        ",bank
"﻿काठमाडौं, २९ असार – कृषिको व्यवसायीकरण गर्नका लागि सहकारी संस्थाहरूको भूमिका महत्वपूर्ण हुने सरोकारवालाले बताएका छन् । एसिया प्रसान्त राष्ट्रका कृषि सहकारीको विकास सञ्जाल (नेडाक)को मंगलबारदेखि राजधानीमा सुरु भएको साधारणसभा तथा गोष्ठीमा सहभागीले कृषिमा व्यवसायीकरण गर्न आवश्यक सीप, प्रविधि, पुँजी र बजारीकरणका लागि सहकारीलाई प्रयोग गर्नुपर्नेमा जोड दिए ।
कार्यक्रममा प्रधानमन्त्री केपी शर्मा ओलीले नेपाललाई कृषिमा आत्मनिर्भर बनाउन सकिने भन्दै यसमा सहकारी संस्थाको भूमिका महत्वपूर्ण हुने बताए । “नेपालले कृषिका हरेक उत्पादनमा आत्मनिर्भर हुनेगरी काम गर्नु आवश्यक छ,” उनले भने, “त्यसका लागि कृषिलाई व्यावसायिक बनाउन सहकारीको भूमिका महत्वपूर्ण हुन्छ ।” कृषिमा आत्मनिर्भर बन्नसके व्यापारघाटा कम गर्न सकिने उनको भनाइ थियो ।
उपप्रधान, सहकारी तथा गरिबी निवारणमन्त्री चित्रबहादुर केसीले सहकारीमार्फत उत्पादन वृद्धि गर्नुपर्नेमा जोड दिए । राष्ट्रिय सहकारी संघका अध्यक्ष केशवप्रसाद बडालले कृषि क्षेत्रमा भएका सम्भावनालाई सहकारीले व्यावसायीकरण गर्नसक्ने उल्लेख गरे ।
आयोजक राष्ट्रिय सहकारी विकास बोर्डका सहअध्यक्ष सरोजकुमार शर्माले कृषिमा आत्मनिर्भर हुन सहकारी क्रियाशील हुन आवश्यक रहेको औंल्याए । “नेपालको अर्थतन्त्र उकास्ने कृषिले नै हो, सहकारीले कृषिमा लगानी गर्नुको विकल्प छैन,” उनले भने । बिहीबारसम्म चल्ने साधारणसभामा मंगलबार जडीबुटी, मह र ट्राउट माछाको सम्भावनाबारे समेत छलफल भयो ।
नेडाकमा विभिन्न ८ वटा देश २० केन्द्रीय निकाय सदस्य छन् । नेडाकमा नेपालबाट ४, भारतबाट ७, थाइल्यान्ड, फिलिपिन्स र बंगलादेशबाट दुई/दुई, इरान, श्रीलंका, चिनबाट एक/एक निकायको प्रतिनिधित्व छ ।
साधारणसभाले बुधबार नयाँ नेतृत्वसमेत चयन गर्नेछ । नेडाकमा नेपालका तर्फबाट सहकारी विकास बोर्ड, राष्ट्रिय सहकारी संघ, राष्ट्रिय सहकारी बैंक र कृषि केन्द्रीय सहकारी संघ सदस्य छन् ।
कृषि सहकारीमार्फत कृषिको विकासका लागि सरकारको ध्यान आकर्षित गर्न, सदस्य राष्ट्रको आपसी सम्बन्धमा विकास गरी सीप, ज्ञान र सूचना आदान प्रदानका लागि गोष्ठी फलदायी हुने अपेक्षा आयोजकको छ । हरेक २ वर्षमा हुने साधारणसभा सन् २००३ मा नेपालले पहिलो पटक आयोजना गरेको थियो ।
  ‘कृषिको व्यवसायीकरण गर्न सहकारीको भूमिका महत्वपूर्ण’        ",bank
"﻿२९ असार, काठमाडौ. । एपेक्स डेभलपमेण्ट बैंकको १३औं बाषिर्क साधारणसभा भएको छ । संचालक समितिका अध्यक्ष विष्णुप्रसाद धितालको अध्यक्षतामा काठमाडौंमा भएको हो ।
साधाधराणसभाले बैंकले नेपाल क्रेडिट एण्ड कमर्स बैंक, कुमारी बैंक, इन्पफ्रास्ट्रक्चर डेभलपमेन्ट बैंक, इन्टरनेशनल डेभलपमेन्ट बैंक, र सुपि्रम डेभलपमेन्ट बैंकबीच भएको सहमतिपत्र र अन्तिम सम्झौता पत्रलाई अनुमोदन गर्दै एक आपसमा गाभ्ने/गाभिने विशेष प्रस्ताव पारित गरेको छ ।",bank
"धादिङ, ३० असार – जिल्लामा सक्रिय कतिपय सहकारीले कानुन तथा मान्यता मिचेर काम गरेको पाइएको छ । संस्थामा सेयर खरिद गरेपछि सदस्यलाई दिनुपर्ने प्रमाण पत्रसमेत सहकारीले नदिएको पाइएको छ ।
अधिकांश सहकारीका लेखा समिति निष्क्रिय रहेको, लेखापरीक्षकको पारिश्रमिक साधारण सभामार्प ?? निर्णय नभएकोजस्ता अनियमितता पनि सहकारीमा देखिएको डिभिजन सहकारी कार्यालय धादिङले जनाएको छ । त्यस्तै सदस्यता दर्ता किताब अध्यावधिक नगरेको, निक्षेप संकलन र ऋण लगानीमा ६ प्रतिशतभन्दा बढी ब्याज अन्तर राखेको र विनियमका उद्देश्यअनुसार पनि काम नगर्ने प्रवृति देखिएको डिभिजन सहकारी धादिङका अधिकृत हुमलाल अधिकारीले बताएका छन् ।
डिभिजनले आयोजना गरेको सरोकारवालाबीचको अन्तरक्रियामा अधिकारीले कार्यपत्र प्रस्तुत गर्दै विभिन्न सरकारी तथा गैरसरकारी संघसंस्थाले गठन गरेका समूहहरू सहकारीमा विस्तार हुने क्रम बढेको जानकारी दिए । यस्ता प्रवृतिलाई चुस्त नियमनमा राख्न सहकारी व्यवस्थापनमा सरोकारवाला थप सक्रिय हुनुपर्ने उनले औल्याए ।
जिल्लामा १७ प्रकृतिका ४२१ सहकारी संस्था, विषयगत ५ संघ र जिल्ला संघ सञ्चालनमा रहेको जानकारी उनले दिए । ०७३ जेठसम्ममा ती सहकारीमा ५२ करोड ८१ लाख शेयर पूँजी, २ अर्व ११ करोड ९३ लाख निक्षेप संकलन र २ अर्व ४१ करोड ५८ लाख ऋण लगानी देखिएको छ । अन्तर सहकारी ऋण लगानी नहुँदा तरलताको परिमाण अत्यधिक रहेको अधिकारीको कार्यपत्रमा उल्लेख छ । सहकारीकर्मीहरूले सहकारीमा लगाइएको कर घटाउनुपर्ने, लेखापरीक्षक सञ्चालक समितिले तोक्न पाउनुपर्ने माग गरे । उनीहरुले ऋण लिनकै लागि एकै व्यक्ति धेरै सहकारीमा सदस्य बन्ने गरेको समेत उनीहरूले औल्याए ।
कार्यक्रममा वक्ताहरूले सहकारी व्यवस्थापन आधुनिक अवधारणाअनुरुप चुस्त बनाउन आवश्यक रहेको आंैल्याएका थिए ।
  ‘सहकारी नियमनमा थप सक्रियता आवश्यक’        ",bank
"२ साउन, काठमाडौं । कुमारी बैंकको विषेश साधारणसभाले एनसीसी बैंकलगायत अन्य ४ वटा वकास बैंकसँगको मर्जर तोडेको छ । बैंकको शुक्रबार भएको साधारणसभामा बहुमत सेयरधनीले मर्जरको विपक्षमा मतदान गरेपछि यी संस्थाहरुबीचको मर्जर प्रक्रिया टुंगिएको हो ।
बैंकको सञ्चालक समिति मर्जरको पक्षमा रहेपछि ५० प्रतिशतभन्दा बढी सेयरधनीले कुमारी बैंकसँग मर्जरमा जान नहुनेमा मत खसालेका छन् । शुक्रबार मर्जरमा जाने कि नजाने भनेर बैंकले सेयरधनीलाई गोप्य मतदान गराएको थियो ।
‘सञ्चालक समिति मर्जरमा जान चाहेपनि सेयरधनीहरु मर्जरमा जान नचाहेको देखियो,’ राष्ट्र बैंकका एक अधिकारीले अनलाइनखबरसँग भने- ‘अव के गर्ने भनेर उहाँहरुले नै विकल्प खोज्ने हो ।’
राष्ट्र बैंकले गत आर्थिक वर्षको मौदि्रक नीतिमार्फत ०७४ असार मसान्तसम्ममा वाणिज्य बैंकको न्यूनतम चुक्ता पुँजी ८ अर्ब रुपैयाँ हुनुपर्ने घोषणा गरेको थियो । चुक्ता पुँजी बढाउने दबाबमा यी दुई वाणिज्य बैंक अन्य चार विकासबैंकसहित मर्जरमा जानका लागि गत पुसमा सैद्दान्तिक सहमति गरेका थिए । मर्जर सफल भएको भए मर्जपछि बन्ने बैंकको चुक्ता पुँजी ७ अर्ब ३४ करोड रुपैयाँ पुग्ने थियो । सैद्दातिक सहमतिमा मर्जरपछि केसीसी बैंकको नामबाट सञ्चालन हुने उल्लेख थियो ।
हाल एनसीसी बैंकको चुक्ता पुँजी २ अर्ब ३५ करोड र कुमारी बैंकको चुक्ता पुँजी २ अर्ब ७० करोड रुपैयाँ छ । यी दुबै बैंकले मर्जरमा नगई राष्ट्र बैंकले तोकेको समय ०७४ असार मसान्तमा तोकिएको न्यूनतम चुक्ता पुँजी ८ अर्ब रुपैयाँ पुर्‍याउन सक्ने संभावना छैन ।
उता एनसीसी बैंकको यही असार २९ गते सम्पन्न साधारणसभाले पनि मर्जरमा जाने सञ्चाकल समितिको प्रस्ताव पारित गरेको थियो ।
‘कुमारी बैंकको साधारणसभाले मर्जरप्रक्रियाबाट बारिहरिने निर्णय गरेको छ,’ एनसीसी बैंककी प्रवक्ता बन्दना पाठकले अनलाइनखबरसँग भनिन्- ‘अब हामीले अर्कै पार्टनर खोज्नुपर्ने भएको छ ।’
एनसीसी बैंकको सञ्चालक समितिमा विवाद उत्पन्न भएपछि २०७० माघ २१ गते राष्ट्र बैंकले सञ्चालक समितिमाथि हस्तक्षेप गरेको थियो । राष्ट्र बैंकले एनसीसीका वित्तीय सूचकांकहरुमा सुधार गरेपनि अन्य संस्थाहरुसँग मर्जरमा लगेर मात्रै आफु बारिहरिने बताएको थियो । राष्ट्र बैंकले सम्हालेको व्यवस्थापनकै दबाबमा एनसीसी बैंक मर्जर प्रक्रियामा गएको हो ।
कुमारी बैंकको साभारणसभामा बोल्ने वक्ताहरुले एनसीसीसहित अन्य विकाससँग हुने मर्जरले कुमारीलाई फाइदा नगर्ने तर्क गरेका थिए ।
कुमारीका संस्थापक सेयरधनीहरुका अनुसार कम्पनीको आर्थिक अबस्था अन्यको भन्दा निकै बलियो रहेको र यसै बर्ष मुनाफासमेत दिनसक्ने अवस्था रहेकोले एनसीसीलगायतसँग मर्जरमा जानु उपयुक्त देखिएन ।
ड्यु डिलिजेन्स अडिट -डीडीए)मा कुमारी र एनसीसीको सेयर स्वप रेसियो बराबर कायम गरिएको थियो भने अन्य विकास बैंकहरुको भने कम रहेको थियो ।
इन्प| ??स्ट्रक्चर डेभलपमेन्ट बैंकमा १०० कित्तता हुनेले मर्जपछि बन्ने संस्थाको ७० कित्ता, इन्टरनेशनल डेभलपमेण्ट बैंकको ७३ कित्ता, एपेक्स डेभलपमेन्ट बैकका सेयरधनीले ४८ कित्ता र सुपि्रम डेभलपमेण्ट बैंकका सेयरधनीले ७७ कित्ता सेयर पाउने गरी स्वाप रेसियो कायम गरिएको थियो ।
सबै तयारी भइसकेको अवस्थामा कुमारी पछि हटदा अप्ठ्यारो परिस्थिति सिर्जना भएको एनसीसीका अधिकारीहरु बताउँछन् ।",bank
"﻿कारोबार संवाददाता
काठमाडौं, २ साउन
केन्द्रीय बैंकले बैंक तथा वित्तीय संस्थालाई प्रत्यक्ष विपन्नवर्ग लगानीको व्यवस्थामा सोच्नुपर्ने बैंकरहरूले बताएका छन् । गत बिहीबार सार्वजनिक मौद्रिक नीति बारेकोे छलफलमा बैंकरहरूले लघुवित्तको काम उनीहरूलाई नै छोड्नु पर्ने बताए ।
नेपाल बैकर्स एसोसिएसनका अध्यक्ष उपेन्द्र पौड्यालले उत्पादन क्षेत्रमा बैंकहरूले गर्दै आएको लगानी निर्धारितभन्दा कम भएको अवस्थामा अझै सिलिङ बढाइँदा कर्जा प्रवाहमा संकुचन आउन सक्ने बताए । “कृषि र ऊर्जाको पहिलेको १२ प्रतिशतको सीमा १५ प्रतिशतमा पु¥याइनु उचित छैन, यो मौद्रिक नीति केही हदसम्म कर्जा नियन्त्रण गर्ने खालको छ,” पौड्यालले भने, “वित्तीय संस्थासँग विपन्नवर्गका कर्जाका लागि पूर्वाधार पनि नभएकाले कार्यान्वयन चुनौतीपूर्ण छ ।” ब्याजदर व्यवस्थित गर्ने तथा समग्र वित्तीय प्रणालीका लागि सकारात्मक मानिए पनि मौद्रिक नीतिका केही प्रावधानप्रति बैंकहरू असन्तुष्ट रहेको पौड्यालको भनाइ छ ।
नबिल बैंकका प्रमुख कार्यकारी अधिकृत शशिन जोशीले मौद्रिक नीतिले बैंकहरूको निक्षेप संकलनलाई प्रभावित बनाउन खोजेको बताए । ७५ अर्बभन्दा बढी रकम लघुवित्त कम्पनीमार्फत कर्जा प्रवाह भएको भन्दै जोसीले नीतिमार्फत सिलिङ लगाउँदा बैंकबाट प्रवाह हुने कर्जा नियन्त्रण गर्न खोजिएको बताए ।
सिटिजन्स बैंकका प्रमुख कार्यकारी अधिकृत राजनसिं भण्डारीले विपन्न कर्जामा सिलिङ लगाउन खोज्दा साना वित्तीय संस्था संकटमा पर्ने बताए । विपन्नवर्ग कर्जाको २ प्रतिशत वाणिज्य बैंकमा केन्द्रित गराउन नहुने उनको भनाइ थियो । कार्यक्रमका सबै वक्ताहरूले ब्याजदर करिडोरको भने प्रशंसा गरे । करिडोरले मुद्रास्फीति तथा तरलता व्यवस्थापनलाई सहयोग गर्ने बैंकरहरूको बुझाइ छ ।
  प्रत्यक्ष विपन्नवर्ग कर्जामा केन्द्रीय बैंकले सोच्नुपर्छ : बैंकर        ",bank
"१७ कात्तिक, काठमाडौं । सिद्धार्थ बैंक र ग्लोबल आइएमइ बैंकको नाफा घट्दा नेपाल एसबीआई र इन्भेष्टमेन्ट बैंकको नाफा भने २० प्रतिशत भन्दा धेरैले बढेको छ । पहिलो त्रैमासमा सिद्धार्थ बैंकको नाफा लगभग ४० प्रतिशत घटेर ३५ करोडमा सिमित भएको छ । बैंकको खुद व्याज आम्दानी पनि १८ प्रतिशतले घटेको छ । यो रकम ५० करोडमा सिमित भएको छ । बैंकको अन्य आम्दानी बढेपनि व्याज आम्दानी घट्दा, सञ्चालन खर्च बढ्दा, जोखिम वापतको प्रावधान बढ्दा र राइट ब्याक रकम केही बढाएको कारण नाफा घटेको हो । बैंकको प्रतिसेयर आम्दानी १२.६८ रुपैयाँ, मूल्य आम्दानी अनुपात ३२.६८ गुणा र प्रतिसेयर नेटवर्थ १ सय ५२ रुपैयाँ रहेको छ । पहिलो त्रैमासमा ग्लोबल आइएमइ बैंकको नाफा लगभग १६ प्रतिशत घटेर ४२ करोडमा सिमित भएको छ । बैंकको खुद व्याज आम्दानी पनि करिब १६ प्रतिशतले घटेको छ । यो रकम ८२ करोडमा सिमित भएको छ ।
",bank
"﻿काठमाडौं, ३ साउन (कास)
स्ट्यान्डर्ड चार्टर्ड बैंकले सन् २०१६ को ‘युरोमनि अवार्ड फर एक्सिलेन्स’ जितेको छ ।
वित्तीय क्षेत्रको अत्यन्त प्रतिष्ठित मानिने सो पुरस्कार युरोमनीले बैंकले ग्राहक वर्गलाई दिएको उत्कृष्ट सेवा, सुविधा र बैंकिङ क्षेत्रमा भित्राएको प्रविधिको आधारमा प्रदान गर्ने गर्छ । स्ट्यान्डर्ड चार्टर्ड बैंक गत वर्ष पनि ‘युरोमनि वर्ष बैंक २०१५’ घोषित भएको थियो ।
  स्ट्यान्डर्ड चार्टर्डलाई लगातार युरोमनि अवार्ड        ",bank
"﻿कारोबार संवाददाता
झापा, ३ साउन
डिभिजन सहकारी कार्यालयले झापाका ८७ वटा सहकारी संस्थालाई कारबाहीको सूचीमा राखेको छ ।
लेखापरीक्षण प्रतिवेदन, वार्षिक प्रगति प्रतिवेदन र वार्षिक कार्यक्रम तथा बजेट, साधारणसभाको सदस्यहरूको उपस्थितिसहितको निर्णय माइन्युट, नाफा बाँडफाँड वितरण विवरण, बचत तथा कर्जा लगानी नीति, सञ्चालकको विवरण पेस नगर्ने संस्थाहरू कारबाहीको सूचीमा परेका हुन् ।
यस्तै प्रत्येक महिना पेस गर्नुपर्ने प्रगति विवरणसमेत डिभिजन सहकारी कार्यालयमा पेस नगरेकाले ती संस्था कारबाहीको सूचीमा परेको कार्यालयले जनाएको छ । सहकारीलाई कारबाहीको पहिलो चरणअन्तर्गत ३५ दिनभित्र प्रमाणसहित उपस्थित हुन निर्देशन दिइएको सहकारी निरीक्षक अर्जुन पोखरेलले जानकारी दिए । ती संस्थाहरू प्रमाणसहित हाजिर नभएमा सहकारी ऐन २०४८ को दफा ४३ बमोजिम जरिवाना तथा दफा ४१ बमोजिम खारेजी प्रक्रियामा लगिने उनले जनाए ।
सहकारी संस्थाहरू नियमअनुसार सञ्चालन नहुने क्रम बढेपछि यस वर्ष अनुगमन तथा निरीक्षणलाई समेत तीव्र पारिएको कार्यालयले जनाएको छ । यस वर्ष १५० सहकारी संस्थाको अनुगमन गरिएको जनाइएको छ । यस्तै ६० वटा सहकारी संस्थाहरूमा भने सघन अनुगमन गरिएको निरीक्षक पोखरेलले बताए । सघन अनुगमनका क्रममा सहकारी संस्था दर्ताको निवेदनदेखि लेखापरीक्षण प्रतिवेदन, आय–व्यय, खातालगायतका सबै कागजातहरू निरीक्षण गरिन्छ । गत वर्षसमेत नियमविपरीत सञ्चालन भएको पाइएपछि २८ सहकारी खारेज गरिएको थियो ।
  झापाका ८७ सहकारी कारबाहीको सूचीमा        ",bank
"﻿शशिन जोशी
नयाँ मौद्रिक नीतिमा राष्ट्र बैंकले गरेको व्यवस्थामध्ये सबैभन्दा राम्रो व्याजदर करिडोर हो । व्याजदरलाई स्थिर राख्न गभर्नरले आँट गरेरै व्याजदर करिडोर कार्यान्वयन गर्ने नीति लिनुभएको छ । यो मौद्रिक नीतिको सबल पक्ष हो ।
राष्ट्र बैंकको मुख्य उद्देश्य मुल्य स्थिरता हो । मुल्य स्थिरता कि न खुल्ला बजार सञ्चालनबाट गर्नुपर्‍यो किन त नीतिगत तहको सम्प्रेषणबाट गर्नुपर्‍यो । अहिलेसम्म के भइरहेको थियो भने राष्ट्र बैंकको पोलिसी रेट एकातिर छ, बजार अर्कातिर आफ्नै तालमा हिँडिरहेको थियो ।
मूल्यवृद्धिको दर १०/११ प्रतिशतको हाराहारीमा छ तर बैंकबाट ऋण चाहिँ ६/७ प्रतिशतमै पाइन्छ । निक्षेपकर्ताहरुले २/३ प्रतिशतभन्दा बढी पाइरहेका छैनन् । यसले कुनैपनि हालतमा कुनैपनि अर्थतन्त्रलाई राम्रो गर्दै गर्दैन । यसले एकातिर जान नहुने क्षेत्रहरुमा बैंकहरुको कर्जा प्रबाह बढ्ने काम भइरहेको थियो । अर्कोतिर निक्षेपकर्ता बचत गर्नबाट रिरुत्साहित भइरहेको अवस्था थियो ।
अहिलेको व्याजदर करिडोर सुरुवात राम्रो छ । तर, हामी बैंकरहरुले आशा गरेकोजस्तो चाहिँ अझ पनि भएको छैन । तैपनि असाध्यै राम्रो कामको सुरुवाताचाहिँ भएको छ । यसबाट पाठ सिकेर आगामी दिनमा दरमा परिमार्जन हुँदै जानेछ भन्ने मेरो विश्वास छ ।
अर्कोकुरा मेरो बिचारमा मौदि्रक नीतिको राम्रो पक्ष बैंकका कर्मचारीहरुलाई कर्मचारी खर्चको ३ प्रतिशत रकम उनीहरुको क्षमता अभिवृद्धिका लागि खर्च गर्नुपर्ने भन्ने हो । यसले कर्मचारीहरुलाई प्रोत्साहन गर्नुका साथै दक्ष जनशक्तिको विकास पनि गर्छ । दोस्रो कुरा बैंकका सञ्चालकहरुलाई पनि तालिम तथा बैकिङ शिक्षा प्रदान गर्नुपर्ने व्यवस्था गरिएको छ, जुन असाध्यै राम्रो छ ।
त्यसैगरी, नगद कारोबारमा राष्ट्र बैंकले ५० लाखको सीमालाई घटाएर ३० लाखमा झारेको छ, यो अत्यन्तै सकरात्मक छ । यसले गर्दा हाम्रो सम्पत्ति सुद्धिकरण र आतंककारी गतिविधिमा वित्तीय लगानीमा पनि नियन्त्रण गर्न मद्दत पुग्छ ।
मौद्रिक नीतिमा राम्रा पक्षमात्रै छ्रैनन् । केही असाध्यै नराम्रा पक्षपनि छन् । विपन्न वर्गका बैंकहरुले आफ्नो कुल लगानीको ५ प्रतिशत विपन्न वर्गमा प्रवाह गर्नुपर्ने कर्जामध्ये २ प्रतिशत प्रत्यक्ष लगानी गर्नुपर्ने व्यवस्था गरिएको छ, त्यो नकरात्मक पक्ष हो । यो नीतिले हामी धेरै पछाडि फर्किएको जस्तो मलाई लाग्यो ।
अहिले सम्पूर्ण बैंकिङ क्षेत्रबाट लघुवित्त संस्थाहरुमार्फत ७५ अर्ब रुपैयाँको हाराहारीमा विपन्न वर्गमा लगानी भएको छ । बैंकहरुले २ प्रतिशत प्रत्यक्ष लगानी गर्नुपर्ने भएपछि लघुवित्तबाट ३० अर्ब रुपैयाँ फिर्ता ल्याउनुपर्ने हुन्छ । बैंकहरुले लघुवित्तबाट ३० अर्ब फर्काए भने लघुवित्त संस्थाहरुले गाउँगाउँमा गएर महंगो व्याज तिरेर निक्षेप उठाउनुपर्ने अवस्था आउँछ ।
यसले के सन्देश दिन खोजेको जस्तो मलाई लाग्छ भने अब ख र ग वर्गका संस्थाहरुलाई पनि विस्तार घटाउँदै लाने भनेजस्तै घ वर्गका लघुवित्त संस्थाहरुलाई पनि घटाउने राष्ट्र बैंकको मनसाय छ । लघुवित्त भनेको असाध्ये विशिष्टिकृत संरचना र संस्था हो । उनीहरुले हामी वाणिज्य बैंकहरुभन्दा अत्यन्तै फरक किसिमको काम गर्छन् । लघुवित्तमार्फत वाणिज्य बैंकहरुले गर्दै आएको लगानी घटाउँदा ती संस्थाहरुलाई न्याय होलाजस्तो मलाई लाग्दैन । त्यसैले यो निर्णयमा राष्ट्र बैंकले पुनर्विचार गरोस् भन्ने मेरो सुझाब छ ।
मौद्रिक नीतिमा पुँजीको कुरा गर्दाखेरी आलको पुँजी पर्याप्ता अनुपातमा थप २.५ प्रतिशत बफर क्यापिटल थप गर्नुपर्ने व्यवस्था गरिएको छ । त्यो निर्देशममा कसरी आउँछ हेर्न त बाँकी नै छ । तर, कथम कदाचित अहिले बैंकहरुले ११ प्रतिशत पुँजी पर्याप्तता अनुपात (क्यापिटल एडुकेसी) राख्नुपर्ने व्यवस्थामा थप गरियो भने साढे १३ प्रतिशत पुग्छ । जसले बैंकहरुको लगानी गर्नसक्ने क्षमतालाई घटाउँछ । किनभने धेरैजसो बैंकहरुलाई अहिले नै पुँजीको कमी भएको अवस्थामा अढाई प्रतिशत थप्नुपर्‍यो भने कर्जा विस्तारमा संकुचन आउँछ । यसको अर्थ के हो भने राष्ट्र बैंकले अप्रत्यक्षरुपमा कर्जा विस्तार कम होस भन्ने नीति लिएको विश्लेषण गर्न सकिन्छ ।
हामीलाई लाग्छ ठूलो कर्जाहरुमा बैंकहरुले त्यो संस्थाको विजनेश हाउसको आवश्यकताको मुल्यांकन गरि यतिसम्म ऋण दिन सकिन्छ भनेर विश्लेषण गर्नु अति नै आवश्यक छ । आवश्यकताभन्दा बढी कर्जा गएको खण्डमा त्यो कर्जा दुरुपयोग हुने संंभावना छ । र, अन्य क्षेत्रमा त्यो कर्जा जान्छ । कन्सोल्टियममा एउटा आयोजनामा बैंकहरुले ५० करोडसम्म लगानी गर्न पाउने व्यवस्थालाई बढाएर १ अर्ब पुर्‍याएको छ । यसलाई अहिले कार्यान्वय गर्ने र आगामी वर्षदेखि विस्तारै घटाउँदै लैजाने भन्ने हिसाबबाट आएको हो भन्ने मलाई लाग्छ ।
(नयाँ मौद्रिक नीतिमाथि बैंकर्स संघको धारणा सार्वजानिक गर्ने उद्देश्यले आयोजित कार्यक्रममा नविल बैंकका सीइओ जोशीले राखेको बक्तव्य)",bank
"﻿–कृषि तथा गैरकृषिजन्य वस्तुको धितोमा १४ प्रतिशत
काठमाडौं, ३ साउन (कास) – आर्थिक वर्ष ०७२/७३ को जेठसम्ममा बैंक तथा वित्तीय संस्थाहरूले कुल कर्जामध्ये ६१.३ प्रतिशत घर जग्गाको धितोमा र १४ प्रतिशत कर्जा चालू सम्पत्ति (कृषि तथा गैरकृषिजन्य वस्तु) को धितोमा प्रवाह गरेको पाइएको छ ।
अघिल्लो वर्षको सोही अवधिमा यस्तो धितोमा प्रवाहित कर्जाको अनुपात क्रमशः ६०.२ प्रतिशत र १२.३ प्रतिशत थियो । ०७३ जेठसम्ममा बैंक तथा वित्तीय संस्थाले घरजग्गा क्षेत्रमा २ खर्ब ४२ अर्ब ६१ करोड ऋण लगानी गरेका छन् । यो कर्जा बैंक तथा वित्तीय संस्थाहरूबाट प्रवाहित कुल कर्जाको १४.९ प्रतिशत हुन आउँछ । ०७३ जेठ मसान्तमा बैंक तथा वित्तीय संस्थाहरूले सेयरको धितोमा प्रवाह गरेको मार्जिन प्रकृतिको कर्जा ३४ अर्ब १९ करोड रुपैयाँ छ । यो कुल कर्जाको २.१ प्रतिशत मात्र हो ।
वाणिज्य बैंकहरूबाट साना तथा मझौला व्यवसायमा प्रवाहित कर्जा ३३ अर्ब ३७ करोड रुपैयाँ देखिएको छ । यो रकम कुल कर्जाको २.५ प्रतिशत हो । सो अवधिमा वाणिज्य बैंकहरूबाट प्रवाहित ट्रष्ट रिसिट कर्जा १९ अर्ब ८३ करोडले बढेको छ । अघिल्लो वर्षको सोही अवधिमा यस्तो कर्जा १५.८ प्रतिशतले बढेको थियो ।
चालू आवको जेठसम्ममा कुल आन्तरिक कर्जा ८.९ प्रतिशतले बढेको राष्ट्र बैंकले जनाएको छ । अघिल्लो वर्षको सोही अवधिमा यस्तो कर्जा १०.६ प्रतिशतले बढेको थियो । समीक्षा अवधिमा राष्ट्र बैंकमा रहेको सरकारको निक्षेप बढेकाले कुल आन्तरिक कर्जाको वृद्धिदरमा केही कमी आएको हो । वार्षिक बिन्दुगत आधारमा ०७३ जेठ मसान्तमा यस्तो कर्जा १४.४ प्रतिशतले बढेको छ ।
राष्ट्र बैंकले सार्वजनिक गरेको पछिल्लो वित्तीय विवरणअनुसार गत जेठसम्ममा बैंक तथा वित्तीय संस्थाहरूको निक्षेप संकलन १३.९ प्रतिशत बढेको छ । अघिल्लो वर्षको सोही अवधिमा यस्तो वृद्धि १५.४ प्रतिशत थियो । समीक्षा अवधिमा वाणिज्य बैंक र विकास बैंकहरूको निक्षेप क्रमशः १४.१ प्रतिशत र ११ प्रतिशतले बढेको छ भने वित्त कम्पनीहरूको निक्षेप ०.२ प्रतिशतले घटेको देखिएको छ । वार्षिक बिन्दुगत आधारमा ०७३ जेठ मसान्तमा बैंक तथा वित्तीय संस्थाहरूको निक्षेप १८.५ प्रतिशतले बढेको उल्लेख छ । कर्जा प्रवाह विश्लेषण गर्दा समीक्षा अवधिमा बैंक तथा वित्तीय संस्थाहरूबाट निजी क्षेत्रतर्फ प्रवाहित कर्जा १८.८ प्रतिशतले बढेको देखिएको छ । अघिल्लो वर्षको सोही अवधिमा यस्तो कर्जा १७.८ प्रतिशतले बढेको थियो । त्यस्तै कृषि क्षेत्रतर्फको कर्जा १८ प्रतिशत, औद्योगिक उत्पादन क्षेत्रतर्फको कर्जा १३.८ प्रतिशत, निर्माण क्षेत्रतर्फको कर्जा १६.७ प्रतिशत, सेवा उद्योगतर्फको कर्जा १४.५ प्रतिशत, थोक तथा खुद्रा व्यापारतर्फको कर्जा २०.६ प्रतिशत र यातायात, सञ्चार तथा सार्वजनिक सेवा क्षेत्रतर्फको कर्जा ३२.३ प्रतिशतले बढेको राष्ट्र बैंकले जनाएको छ ।
रेमिट्यान्स आप्रवाह घट्दो 
राष्ट्र बैंकले सार्वजनिक गरेको पछिल्लो विवरणअनुसार रेमिट्यान्स भने खस्कँदो देखिएको छ । गत आर्थिक वर्षको जेठसम्ममा रेमिट्यान्स आप्रवाह ८.६ प्रतिशतले वृद्धि भई ५ खर्ब ९८ अर्ब ९५ करोड रुपैयाँ पुगेको छ । अघिल्लो वर्षको सोही अवधिमा विप्रेषण आप्रवाह १२.४ प्रतिशतले वृद्धि भएको थियो । विपे्रषण आप्रवाहलाई प्रत्यक्ष प्रभाव पार्ने वैदेशिक रोजगारीमा जाने नेपालीहरूको संख्यामा पनि कमी आएको देखिएको छ । अन्तिम श्रम स्वीकृतिका आधारमा वैदेशिक रोजगारीमा जाने नेपालीको संख्या आव ०७२÷७३ को एघार महिनामा गत वर्षको सोही अवधिको तुलनामा २०.६ प्रतिशतले घटेको छ । अघिल्लो वर्षको सोही अवधिमा यस्तो संख्या ४.२ प्रतिशतले बढेको थियो ।
  ६१ प्रतिशत कर्जा घरजग्गा धितोमा        ",bank
"﻿मुना कुँवर
काठमाडौं, ५ साउन
गत आर्थिक वर्ष (०७२/७३) मा मुलुकमा सञ्चालित जीवन बिमा कम्पनीहरूको व्यवसाय २७ प्रतिशतभन्दा धेरैले बढेको छ । बिमा समितिका अनुसार असार मसान्तसम्ममा जीवन बिमा कम्पनीहरूले ३१ अर्ब ८७ करोड ५७ लाख रुपैयाँ बिमा शुल्क आम्दानी गरेका छन् । अघिल्लो आव ०७१/७२ को सोही अवधिमा जीवन बिमा कम्पनीहरूको यस्तो आम्दानी २४ अर्ब ९७ करोड ३२ लाखमा सीमित थियो ।
समितिको तथ्यांकअनुसार गत आवको असार मसान्तसम्ममा संकलन भएको बिमा शुल्कमध्ये प्रथम बिमा शुल्कबापत कम्पनीहरूले ९ अर्ब ३९ करोड रुपैयाँ प्राप्त गरेका छन् । यो रकम अघिल्लो आवको सोही अवधिको तुलनामा २१ प्रतिशतले धेरै हो । सो अवधिमा भने प्रथम बिमा शुल्कबापत बिमा कम्पनीहरूले ७ अर्ब ७२ करोड रुपैयाँ उठाउन सफल भएका थिए ।
त्यस्तै, नविकरणीय बिमा शुल्कबापत गत आवको अन्त्यसम्ममा जीवन बिमा कम्पनीहरूले २० अर्ब ६५ करोड संकलन गर्न सफल भएका छन् । यो रकम अघिल्लो आवको सोही अवधिको तुलनामा ३३ प्रतिशतले बढी हो । अघिल्लो आवको असार मसान्तसम्ममा भने यस्तो बिमाशुल्क १५ अर्ब ५२ करोड संकलन भएको तथ्यांकले देखाएको छ ।
वैदेशिक रोजगारी म्यादी जीवन बिमा योजनाबापत संकलन भएको बिमा शुल्क भने करिब ६ प्रतिशतले बढेको छ । गत आवको अन्त्यमा जीवन बिमा कम्पनीहरूले म्यादी जीवन बिमाबापतमा १ अर्ब ८२ करोड रुपैयाँ बिमा शुल्क आर्जन गरेका छन् । अघिल्लो आवको सोही अवधिमा भने यस्तो आम्दानी १ अर्ब ७२ करोड रुपैयाँ रहेको थियो ।
जीवन बिमा कम्पनीहरूको अहिलेको व्यवसाय वृद्धिलाई उपलब्धि नै मान्नु पर्नेे बिमा समितिका निर्देशक राजुरमण पौडेलले बताए । “गत वर्ष गएको भूकम्प र भारतले लगाएको अघोषित नाकाबन्दीले व्यवसायमा असर परेको छ,” उनले भने । यद्यपि बिमाप्रति मानिसहरू जागरुक हुँदै गएकाले व्यवसाय पनि विस्तारै बढ्दै गएको उनले बताए ।
गत वर्ष जीवन बिमा कम्पनीहरूको बिमा व्यवसाय सामान्य रूपले वृद्धि भएको नेपाल लाइफ इन्स्योरेन्सका प्रमुख कार्यकारी अधिकृत विवेक झाले बताए । “गत वर्ष बिमा व्यवसाय वृद्धि हुन सक्ने खासै नयाँ नीतिहरू आएनन् । त्यसैले पनि कम्पनीहरूको व्यवसायमा अपेक्षा गरेअनुसारको वृद्धि हुन सकेन,” उनले भने ।
गत वर्ष भूकम्पको प्रभाव नसकिँदै भएको नाकाबन्दीका कारण जनजीवन अस्तव्यस्त भएको थियो । भूकम्पले जीवन बिमा व्यवसायमा बढ्ने अपेक्षा गरे पनि मानिसहरूको प्राथमिकतामा बिमाभन्दा पनि गाँस–बाँस र कपास नै परे । त्यसैले कम्पनीहरूले नयाँ बिमा शुल्कभन्दा पनि नवीकरणीय बिमाशुल्क संकलनमा बढी जोड दिएको उनले बताए । “नाकाबन्दीले व्यवसाय प्रभावित भए पनि जीवन बिमा कम्पनीहरूको व्यवसाय भएको वृद्धि सन्तोषजनक नै मान्नुपर्छ,” उनले भने ।
गत आवमा जीवन बिमा कम्पनीहरूमध्ये नेपाल लाइफ इन्स्योरेन्स कम्पनीको व्यवसाय सबैभन्दा धेरै भएको छ । कम्पनीको गत आवको अन्त्यसम्ममा १० अर्ब २३ करोड बिमाशुल्क संकलन गर्न सफल भएको छ । यो रकम अघिल्लो आवको सोही अवधिको तुलनामा २७ प्रतिशतले बढी हो ।
  जीवन बिमा कम्पनीको आम्दानी बढ्यो, ३२ अर्ब बिमा शुल्क संकलन        ",bank
"﻿काठमाडौं, ५ साउन (कास) – नेपाली बजारमा सुन मूल्य आकासिँदै गए पनि यसको मागमा भने कमी आएको छैन । सामान्यतया साउन लागेपछि सुनको मूल्य घट्ने अपेक्षा गरेका नेपालीले महँगो मूल्यमै भए पनि सुन खरिद गरिरहेका छन् ।
पछिल्लो समय अन्तरराष्ट्रिय बजारमा सुनको मूल्यवृद्धि भएसँगै नेपाली बजारमा समेत सुनको मूल्य बढेको हो । सुनको मूल्यमा दैनिक भइरहने उतारचढावका कारण सुन बजारले भोलिका दिन कस्तो रूप लिने हो भन्ने निक्यौल गर्न सक्ने अवस्था छैन । यस्तो अवस्थामा पनि नेपालको सुन बजारलाई मूल्यवृद्धिले खासै प्रभाव नपारेको व्यापारीहरू बताउँछन् ।
नेपाली संस्कृतिमा बहुमूल्य धातू सुन विभिन्न चाडपर्वमा प्रयोग गर्नु शुभ मानिन्छ । त्यस्तै, यसैलाई प्रतिष्ठासँग पनि जोडेर हेरिन्छ । चाडपर्व नजिकिँदै गएकाले सुनको मूल्य बढे पनि मागमा खासै प्रभाव नपरेको रिद्धीसिद्धि ज्वेलर्सका बजार प्रबन्धक राजन अधिकारले बताए । “सुन भनेको मानिसलाई नभई नहुने धातु हो, त्यसैले जति सुनको मूल्य बढे पनि बजारमा त्यस्तो नकारात्मक असर परेको छैन,” उनले भने ।
सामान्यतया सुनको मूल्यवृद्धि भएको अवस्थामा अत्यावश्यक परेको समयमा मात्रै मानिसले सुन खरिद गर्छन् । लगानीका रूपमा सुन राखेकाले भने यस्तो अवस्थामा सुन बिक्री गरी नाफा सुरक्षित गर्न चाहन्छन् । तर, यतिबेला बजारमा नयाँ गहना बनाउनेभन्दा पुराना गहनालाई नयाँसँग साटफेर गर्नेको संख्या अधिक भएको व्यापारीले बताए ।
त्यस्तै सुनमा आएको मूल्यवृद्धिले बजार खासै प्रभावित नभएको अर्का एक सुन व्यापारीले बताए । विगतका वर्षमा जस्तै यो वर्ष पनि सिजनमा व्यापार सुखद् नै रहेको उनले बताए ।
  महँगीले छोएन सुन बजारलाई        ",bank
"﻿५ साउन, काठमाडौं । एनआइसी एसिया बैंक पनि अबर कमाउने बैंकको सूचीमा उक्लिएको छ । यसअघि ८ वटा बैंकले मात्रै अर्बभन्दा बढी नाफा कमाउँदै आएका थिए । एनआइसी बैंकले आर्थिक वर्ष २०७२/७३ मा पहिलोपटक १ अर्ब ७ करोड रुपैयाँ नाफा कमाएको हो ।
बुधरबार प्रकाशित गत वर्षको वासलात अनुसार बैंकले एक वर्षको अवधिमा ५७ प्रतिशतले नाफा बढाएको उल्लेख छ । अघिल्लो वर्ष बैंकले ६८ करोड ३ लाख रुपैयाँ नाफा कमाएको थियो ।
एक वर्षको अवधिमा बैंकको सञ्चालन आम्दानी १० करोडले बढेको छ । बैंकले ३२ करोड रुपैयाँ संभावित जोखिा व्यवस्थाका लागि छुट्याए रकम फिर्ता -राइट गरेको छ । जसले बैंकको नाफा बढाउन महत्वपूर्ण सहयोग गरेको हो ।
एक वर्षको अवधिमा बैंकको निक्षेप ३० प्रतिशतले बढेर ६९ अर्ब ४८ करोड ७९ लाख रुपैयाँ पुगेको छ भने कूल लगानी ३८ प्रतिशतले बढेर ५८ अर्ब ४५ करोड ७१ लाख रुपैयाँ पुगेको छ ।
व्याज आम्दानी नै बैंकको नाफाको मुख्य स्रोत हो । एक वर्षको अवधिमा बैंकको व्याज आम्दानी २५ प्रतिशतले बढेर १ अर्ब ९७ करोड ६९ लाख रुपैयाँ पुगेको छ । कूल कर्जामा बैंकको खराबकर्जाको अनुपात ०.८२ प्रतिशत रहेको छ ।
बैंकको प्रतिसेयर आम्दानी २८.४० रुपैयाँ रहेको छ । प्रतिसेयर नेटवर्थ १ सय ९७ रुपैयाँ रहेको वित्तीय प्रतिवेदनमा उल्लेख छ ।
बैंकले ३९ प्रतिशत बोनस सेयर र २५ प्रतिशत हकप्रद सेयर जारी गरेर गत आर्थिक वर्षमा ४ अर्ब ५७ करोड रुपैयाँ चुक्ता पुँजी पुर्‍याएको छ । राष्ट्र बैंकले ०७४ असारा मसान्तसम्ममा वाणज्य बैंकहरुको न्यूनतम चुक्ता पुँजी ८ अर्ब रुपैयाँ हुनुपर्ने व्यवस्था गरेको छ । जसअनुसार बैंकलाई राष्ट्र बैंक तोकेको चुक्ता पुँजी पुर्‍याउन मर्जरमै जानुपर्ने अवस्था देखिन्छ ।",bank
"﻿काठमाडौं, ५ साउन – बुधवार नेप्से परिसूचक शून्य दशमलव ५१ अङ्कले घटेको छ । नेप्से परिसूचक १ हजार सात सय ९१ दशमलव ३७ विन्दुमा पुगेको थियो । ११ बजेदेखि कारोबार सुरु भएपछि कारोबारको तीन घण्टापछि १ हजार ७ सय ९७ दशमलव ६३ विन्दुमा झरेको छ ।
यो अवघिमा उत्पादन तथा प्रशोधन समूह वाहेक सबै समूहको परिसूचक घटेको छ । उत्पादन तथा प्रशोधनमा एक दशमलव ९६ अंकले बढेको छ ।
बुधवार भएको कारोबारमा अन्य समुहको परिसूचक सबैभन्दा बढी १ दशमलव ५५ प्रतिशतले घटेको छ । विकास बैंकको शून्य दशमलव ६८, जलविद्युत् शून्य दशमलव ४७, बैंकिङ शून्य दशमलव ४६, वित्त कम्पनी शून्य दशमलव ३७, बीमा शून्य दशमलव ५  प्रतिशतले घटेको छ ।
  शून्य दशलमव ५१ अङ्क घट्यो नेप्से        ",bank
"﻿काठमाडौं, ६ साउन (कास)
संस्थागत सामाजिक उत्तरदायित्वअन्र्तगत नेपाल एसबीआई बैंकले नन्दी माध्यमिक विद्यालयका ०७१ र ०७२ सालका एसएलसी परीक्षामा उत्कृष्ट स्थान प्राप्त गर्ने ३० विद्यार्थीलाई छात्रवृत्ति स्वरूप ३ लाख ३० हजार रुपैयाँ उपलब्ध गराएको छ ।
एसबीआईका प्रमुख सञ्चालन अधिकृत शुभकान्त कनुंगो तथा प्रमुख वित्तीय अधिकृत प्रिय रञ्जनले जनही ११ हजारको हिसाबले ३ लाख ३० हजार रुपैयाँबराबरको छात्रवृत्ति रकमको चेक उपलब्ध गराएका थिए । बैंकले विगत ७ वर्षदेखि यस्तो छात्रवृत्ति प्रदान गर्दै आएको छ । बैंकले यस सहयोगले उक्त विद्यालयमा अध्ययनरत विद्यार्थीहरूलाई अध्ययनमा हौसला मिल्ने आशा लिएको विद्यालय व्यवस्थापनले गरेको छ ।
  नन्दी माविलाई एसबीआईको सहयोग        ",bank
"﻿काठमाडौं, ७ साउन (कास)
प्राइम कमर्सियल बैंकले ३ः१ हकप्रद सेयर जारी गर्ने भएको छ । बैंकको ८ औं वार्षिक साधारणसभाले ३ः१ हकप्रद सेयर बिक्री गर्न गरेको निर्णयलाई नेपाल धितोपत्र बोर्डले स्वीकृत गरेको छ ।
हाल कायम रहेको चुक्ता पुँजीमा ३ः१ हकप्रद सेयर बिक्री गरेपश्चात् बैंकको कुल चुक्ता पुँजी ४ अर्ब ९४ करोड रुपैयाँ पुग्ने बैंकले जनाएको छ ।
  प्राइम बैंककोे ३ः१ हकप्रद स्वीकृत        ",bank
"१६ कात्तिक, काठमाडौं । चालु आव २०७४/७५ को पहिलो त्रैमासमा प्राइम बैंकको नाफा करिब ३६ प्रतिशतले वृद्धि भएको छ ।  बैंकको नाफा ३४ करोड १७ लाख पुगेको छ । गत आवको बैंकले पहिलो त्रैमासमा २५ करोड १० लाख रुपैयाँ नाफा आर्जन गरेको थियो । बैंकको सञ्चालन नाफा ६९ प्रतिशतले बढेर ४३ करोड रुपैयाँ पुगेको छ । बैंकको खुद व्याज आम्दानी १८ प्रतिशतले बढेको छ । यो रकम ४५ करोड रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट करिब ३० करोड रुपैयाँ आर्जन गरेको छ । यो रकममा करिब १ सय ८ प्रतिशतको वृद्धि हो । बैंकको निक्षेप ३१ प्रतिशतले बढेर ६८ अर्ब रुपैयाँ पुगेको छ भने कर्जा ३९ प्रतिशतले वृद्धि भएर ५९ अर्ब पुगेको छ । बैंकको निक्षेपको तुलनामा कर्जाको अनुपात ८६ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७५ प्रतिशत रहेको बैंकको वित्तीय विवरणमा उल्लेख छ । बैंकको कुल कर्जा लगानीमा ४५ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २६ अर्ब ५२ करोड रुपैयाँको लगानी भएको छ । बैंकले १० करोड राइट ब्याक गरेको छ । बैंकले सम्भावित नोक्सान वापतको व्यवस्थामा १५ करोड ६० लाख रुपैयाँ राखेको छ । बैंकको खराब कर्जाको अनुपात १.३७ प्रतिशत रहको छ भने करिब १२८ प्रतिशत प्रोभिजनिङ गरेको उल्लेख छ । बैंकको सेयरमा प्रतिफल १७ प्रतिशतबाट घटेर १४ प्रतिशत भएको छ । बैंकको चुक्ता पूँजी करिब दोब्बरले बढेर ६ अर्ब ३२ करोड पुगेपछि सेयरमा प्रतिफल घटेको हो । बैंकको सञ्चिती ३ अर्ब ४५ करोड रुपैयाँ रहेको छ । बैंकको प्रतिसेयर आम्दानी २१.६१ रुपैयाँ , मूल्य आम्दानी अनुपात २०.५५ गुणा र प्रतिसेयर नेटवर्थ १ सय ५४ रुपैयाँ रहेको छ ।
",bank
"﻿कारोबार संवाददाता
काठमाडौं, ७ साउन
नेपाल स्टक एक्सचेन्ज(नेप्से) परिसूचक १२ अंकले बढेपछि पुन १८ सयको नजिक पुगेको छ । मंगलबार हालसम्मकै उच्च बिन्दु १८ सय पार गरेको नेप्से बुधबार १३ अंकले घटेपछि फर्केको थियो ।
प्रतिकूल आर्थिक वातावरणमा पनि निरन्तर सेयर बजारमा सुधार कायम छ । लगानीका क्षेत्रमा विविधीकरण नहुँदा लगानीकर्ता सेयर बजार केन्द्रित भएका हुन् । बिहीबार बैंक/वित्त तथा बिमा कम्पनीहरूको सेयर मूल्यमा सुधार आएपछि समग्र बजार सूचक बढेको हो । नेप्सेमा बैंक तथा वित्तीय संस्थाको सेयरको बाहुल्यता छ ।
बिहीबार कारोबार सुरु हुँदा सामान्य सुधारको संकेत देखिएको भए पनि केही समयमै घट्न सुरु गरेको थियो । करिब आधा घण्टाको समयमा नेप्से परिसूचक ७ अंकभन्दा धेरैले घटेको थियो । त्यसपछि सुधारको गति लिएको बजार बन्द हुँदासम्म कायमै रह्यो । कारोबार सुरु हुँदा १७ सय ८६.८४ अंकमा रहेको नेप्से बन्द हुँदा ११.९९ अंकले बढेर बन्द हुँदा १७ सय ९८.८३ अंकमा पुगेको छ । नेप्से परिसूचकसँगै ‘क’ वर्गका कम्पनीको सेन्सेटिभ इन्डेक्स पनि बढेको छ ।
नेप्सेमा कारोबार भएका अधिकांश समूगत परिसूचक बढेका छन् । नेप्सेमा कारोबार भएका समूहगत परिसूचकमध्ये बैंकिङ ५.८, होटल ११.७९, विकास बैंक २१.८७, वित्त ५.८३, बिमा समूह १२५.५६, उत्पादनमूलक ६९.०८ र अन्य समूह ५.७८ अंकले बढेका छन् । बिहीबार जलविद्युत् समूह भने ९.९ अंकले बढेको छ । नेप्से परिसूचकमा सुधार आए पनि कारोबार रकममा भने कमी आएको छ । नेप्सेमा १४१ कम्पनीको ७५ सय २३ कारोबारबाट १ अर्ब ४८ करोड ६९ लाख रुपैयाँ बराबरको ३१ लाख ५४ हजार ४९२ कित्ता सेयर खरिद बिक्री भएको छ ।
  बिमा र बैंकिङले बढाए नेप्से, कारोबार रकममा भने कमी        ",bank
"﻿७ साउन, काठमाडौं । पुँजी बजारको नियामक निकाय नेपाल धितोपत्र बोर्डले लगानीकर्ताको गोप्य सूचना भंग गरेको र गैरकानूनीरुपमा सेयर लगानीकर्ताको सूचना बिक्री गरेको आरोपमा तीन दर्जन धितोपत्र व्यवसायीलाई सचेत गराएको छ ।
केही ब्रोकरहरुले सम्वन्धित सरकारी निकायबाट अनुमति नलिई सˆटवेयर प्रयोग गरेको र त्यसबाट लगानीकर्ताको संवेदनशिल सूचना चुहाएकोले उनीहरुलाई आईन्दा यस्तो नगर्न सचेत गराएको हो ।
‘धितोपत्र सम्बन्धी विवरण सम्बन्धित निक्षेप सदस्यले सुरक्षित राख्नु पर्ने तथा सम्बन्धित लगानीकर्ताको मात्र पहुँच हुनुपर्ने भन्दै सो सम्बन्धमा गोप्यता कायम राख्नुपर्ने छ’ बोर्डद्धारा जारी विज्ञप्तीमा भनिएको छ ।
बोर्डले सिभिल क्यापिटल मार्केट, ग्रोमोर मर्चेन्ट बैंकर, एनसिएम मर्चेन्ट बैकिङ, भिबोर क्यापिटल, मार्केट सेक्युरिटिज एण्ड एक्सचेञ्ज, अग्रवाल सेक्युरिटिज, प्राइमो सेक्युरिटिज, एबिसि सेक्युरिटिज, सिप्ला सेक्युरिटिज, एसियन सेक्युरिटिज, श्री कृष्ण सेक्युरिटिज, प्रिमियर सेक्युरिटिज, कोहिनुर ईन्भेष्टमेन्ट एण्ड सेक्युरिटिज, सेक्युर्ड सेक्युरिटिज, सनि सेक्युरिटिज, डाईनामिकमनि मेनेजर्स, क्रिष्टल कंचनजंघा सेक्युरिटिज, सेवा सेक्युरिटिज, भृकुटी स्टक ब्रोकिङ कम्पनी, श्रीहरि सेक्युरिटिज, दिब्या सेक्युरिटिज एण्ड स्टक हाउस र अनलाइन सेक्युरिटिजलाई अब उप्रान्त यस्तो काम नगर्न बोर्डले चेतावनी दिएको हो ।
बैंकले निक्षेपकर्ताको तथा ऋणीको सूचना जसरी गोप्य राख्नुपर्ने हो त्यसरी नै धितोपत्र व्यवसायीहरुले लगानीकर्ताको सूचना गोप्य राख्नु पर्नेमा बोर्डको जाड छ । धितोपत्र बोर्डले नेप्से र सिडिएस एण्ड क्लियरिङ लिमिटेडलाई समेत सचेत बनाएको छ ।
त्यसैगरी, बोर्डले नेपाल स्टक एक्सचेञ्ज लिमिटेड र सिडिएस एण्ड क्लियरिङलाई धितोपत्र कारोवार व्यवस्थित तथा नियमित बनाउन निर्देशन दिएको छ । सम्पूर्ण लगानीकर्ताको डाटा केन्ऽिय निक्षेप प्रणालीमा रहने गरी वेभसाइट मार्फत सम्बन्धित हितग्राहीलाई मात्र त्यस्तो खाता हेर्न दिन सिडिएसलाई निर्देशन दिएको हो ।
त्यस्तै, इन्भेष्टमेन्ट म्यानेजमेन्ट नेपाल, अग्रवाल सेक्युरिटिज, नाशा सेक्युरिटिज, डाइनामिक मनिमेनेर्जस, श्रीहरी सेक्युरिटिज, पि्रमियर सेक्युरिटिज, भृकुटी स्टक ब्रोकिङ्ग र सेवा सेक्युरिटिजले ब्रोकर व्याक अफिस प्रणालीको रुपमा मण्डला सिस्टमले प्रयोग नगरी अन्यव्याक अफिस प्रणाली प्रयोग गरेको भन्दै नेपाल धितोपत्र बोर्ड सम्बन्धी नियमावली, २०६४ को नियम २८-क) बमोजिम सचेत गराएको हो
हालको ब्रोकर व्याकअफिस प्रणालीलाई सुधार वाविस्थापित गरी नयाँ प्रणाली विकास गर्न आवश्यक देखिएको र धितोपत्र दलाल व्यवसायीको ब्रोकर व्याकअफिस प्रणालीलाई अत्याधुनिक, स्तरीय र सुविधा सम्पन्न बनाई पूँजी बजारको विकास, लगानीकर्ताको हित एवं धितोपत्र दलाल स्वंयको कार्य सहजतकाको लागि सो सम्बन्धी कार्य तत्काल अगाडि बढाउन बोर्डको निर्देशन छ ।",bank
"﻿काठमाडौं, ८ साउन (कास) ः नेपाल धितोपत्र बोर्डले ‘ओभर द काउन्टर’ (ओटीसी) मार्केटको कारोबार शुल्क ९० प्रतिशतसम्म घटाउन नेपाल स्टक एक्सचेन्ज(नेप्से)ले गरेको प्रस्ताव स्वीकृत गरेको छ । धितोपत्रको दोस्रो बजारमा सूचीकृत नभएका पब्लिक कम्पनीहरू अनिवार्य रूपमा ओटीसीमा दर्ता हुनुपर्ने भएपछि कारोबार शुल्क घटाइएको हो ।
पब्लिक लिमिटेड कम्पनीहरू सबै ओटीसीमा आउनुपर्ने व्यवस्थाले समग्र ओटीसी मार्केटको प्रवद्र्धन हुने अपेक्षासहित कारोबार शुल्क घटाइएको हो । दर्ता शुल्क नलाग्ने ओटीसीमा कारोबार तथा नामसारीको भने शुल्क लाग्छ । ओटीसीको कारोबार शुल्क घटाउन उद्योग वाणिज्य महासंघले पनि माग गर्दै आएको थियो ।
अब नेप्सेले ओटीसीमा २५ हजार रुपैयाँसम्मको कारोबारमा ०.२ प्रतिशत कारोबार शुल्क लिनेछ । त्यसैगरी २५ हजारदेखि ५ लाखसम्मको कारोबार हुँदा ०.१८ प्रतिशत र ५ लाखदेखि माथिको कारोबारमा ०.१५ प्रतिशत मात्र लाग्ने छ । हाल नेप्सेले २५ हजार रुपैयाँसम्मको कारोबारमा २ प्रतिशत, २५ हजारदेखि ५ लाखसम्मको कारोबारमा १.५० प्रतिशत र ५ लाखदेखि माथिको कारोबारमा १ प्रतिशत शुल्क लिइँदै आएको छ ।
साथै नेप्सेले ओटीसी मार्केटअन्तर्गतको सामान्य र घरायसीमा नामसारीमा २५ हजार रुपैयाँसम्मको कारोबारमा ०.१५ प्रतिशत शुल्क लिने प्रस्ताव बोर्डले स्वीकृत गरेको छ । त्यसैगरी २५ हजारदेखि ५ लाखसम्मको कारोबार हुँदा ०.१३ प्रतिशत र ५ लाखदेखि माथिको कारोबार हुँदा ०.१ प्रतिशत शुल्क लिई कारोबार गर्न बोर्ड स्वीकृति दिएको हो । हालसम्म नेप्सेले ओटीसीको घरायसी नामसारी शुल्क लाग्दैनथ्यो । त्यसैगरी नेप्सेले ओटीसीको मृत्यु नामसारीतर्फ २५ हजार रुपैयाँसम्मको कारोबारमा ०.५ प्रतिशत, २५ हजारदेखि ५ लाखसम्मको कारोबार हुँदा ०.०४ प्रतिशत र ५ लाखदेखि माथिको कारोबार हुँदा ०.०२ प्रतिशत शुल्क लाग्ने प्रस्ताव पनि बोर्डले स्वीकृत गरेको छ ।
  ओटीसीको कारोबार शुल्क घट्यो        ",bank
"﻿कारोबार संवाददाता
काठमाडौं, ९ साउन । सेयर बजारमा आइतबार कारोबार नै हुन सकेन । सरकारले धितोपत्र दलालको कारोबार कमिसन घटाए पनि दलाल कम्पनीले प्रयोग गर्दै आएको मण्डला कम्पनीको ब्रोकर ब्याक अफिसमा नयाँ दर अपडेट नभएपछि कारोबार रोकिएको हो ।

सबै दलाल कम्पनीलाई प्राविधिक समस्या परेकाले आइतबार कारोबार गर्न नसकेको नेपाल स्टक ब्रोकर एसोसिएसनका अध्यक्ष प्रियराज रेग्मीले बताए । “भेण्डर कम्पनीले करिब एक साताको समय मागेको भए पनि आइतबार नै काम भएको छ,” उनले भने, “सोमबार नियमित कारोबार हुनेछ ।”
आइतबार नेपाल स्टक एक्सचेन्ज(नेप्से)ले कारोबार खुला गरे पनि दलाल कम्पनीले नै खरिद तथा बिक्री आदेश नदिएपछि लगानीकर्ताले सेयर किनबेच गर्न पाएनन् । दलाल कम्पनीले सेयर कारोबार रोक्का गर्दा नियामक निकाय मौन रहेर गैरजिम्मेवार बनेको आरोप साना लगानीकर्ता संघका अध्यक्ष दीपक कार्कीले लगाए ।
दलाल कम्पनीको ब्याक अफिसमा नयाँ कमिसन शुल्क समायोजन गर्न समय लाग्ने भएकाले कारोबार रोक्नुपर्ने दलाल कम्पनीको आग्रहअनुरूप कारोबार नभएको नेपाल स्टक एक्सचेन्जका महाप्रबन्धक सीताराम थपलियाले बताए । “हालको ब्याक अफिस सिष्टम सबै दलाल कम्पनीको एउटै छ, सबैमा एउटै प्राविधिक समस्या भएकाले कारोबार हुन नसकेको हो,” उनले भने ।
आइतबार सेयर बजारमा कारोबार हुन नसक्नुलाई बोर्डले चुनौतीको रूपमा नबुझेको धितोपत्रबोर्डका प्रवक्ता निरज गिरीले बताए । “दलाल कम्पनीमा प्राविधिक समस्या देखाएपछि नेप्सेसँग छलफल गरेर समाधान निकाल्नुहोस् भनेका थियौं,” गिरीले भने, “भोलिदेखि कारोबार गर्छु भनेका छन् ।” धितोपत्रबोर्डले अर्थ मन्त्रालयले स्वीकृत गरेको नयाँ कारोबार कमिसन शुल्क आइतबारदेखि लागू गर्न भनेको थियो ।
  अाइतबार सेयर कारोबार अबरुद्ध        ",bank
"﻿काठमाडौं, १० साउन (कास)
सिटिजन्स बैंकले वर्ष २०१५ को ‘राष्ट्रिय वार्षिक प्रतिवेदन’ पुरस्कार प्राप्त गरेको छ । नेपाल राष्ट्र बैंकका गभर्नर डा. चिरञ्जीवी नेपालले बैंकका प्रमुख कार्यकारी अधिकृत राजनसिंह भण्डारीलाई पुरस्कार प्रदान गरे ।
नेपाल चार्टर्ड एकाउन्टेन्ट संस्था(आइक्यान) ले हरेक वर्ष यो पुरस्कार प्रदान गर्दै आएको छ ।
  सिटिजन्स बैंकलाई ‘राष्ट्रिय वार्षिक प्रतिवेदन’ पुरस्कार        ",bank
"﻿कारोबार संवाददाता
काठमाडौं, १० साउन
आर्थिक वर्ष ०७२/७३ को जेठसम्ममा करिब ६ खर्ब रुपैयाँ रेमिट्यान्स भित्रिएको छ । अघिल्लो आवको यसै अवधिको तुलनामा रेमिट्यान्स ८ प्रतिशतले वृद्धि भए पनि वृद्धिदर भने घट्दै गएको देखिएको छ ।
आव ०७१/७२ को जेठसम्ममा ५ खर्ब ५१ अर्ब रेमिट्यान्स भित्रिएकोमा आव ०७२/७३ जेठसम्ममा ५ खर्ब ९८ अर्ब रेमिटेन्स भित्रिएको नेपाल राष्ट्र बैंकले जनाएको छ ।  आर्थिक वर्ष ०७१/७२ को भदौमा रेमिट्यान्स ०.४ प्रतिशतले घटेको थियो । ०७२ कात्तिकबाट वृद्विदर सकारात्मक भई भदौसम्म आइपुग्दा वृद्धि २७.५ प्रतिशत पुगेको थियो । असोजबाट भने पुनः घट्न थालेको हो ।
अर्थतन्त्रको आधार रहेको रेमिट्यान्स घट्न थालेपछि केन्द्रीय बैंकले गत वर्ष अध्ययन गरेको थियो । अध्ययनमा हुन्डी र सुन कारोबारले रेमिट्यान्स घटेको भेटिएपछि त्यसको नियन्त्रणका प्रयास पनि थालिएको थियो । अहिले वैदेशिक रोजगारीमा जाने व्यक्तिको संख्या घट्दै गएकाले पनि रेमिट्यान्स घटेको राष्ट्र बैंकको विश्लेषण छ ।
यसबाहेक विदेश गएका नेपालीले रेमिट्यान्सको सट्टा सुन ल्याउने प्रचलन बढ्दै गएपछि सरकारले चालू आर्थिक वर्षको बजेटमार्फत सुन ल्याउन व्यवस्था हटाएको छ । यसअघि झिटिगुन्टा व्यवस्थाअन्तर्गत विदेशबाट फर्किने नेपालीले प्रतिव्यक्ति ५० ग्राम सुन (४.३ तोला) बिनाभन्सार ल्याउन पाउने सुविधा रहेकोमा साउनयता सोही परिणामको गरगहना मात्र ल्याउन पाउने व्यवस्था गरेको छ ।
वैदेशिक रोजगार विभागका अनुसार अहिले ३७ लाखभन्दा बढी नेपाली विभिन्न देशमा काम गरिरहेका छन् । तिनै कामदारले पठाएको वैदेशिक मुद्रा नै देशको मुख्य आयस्रोत हो ।
  रेमिट्यान्स ६ खर्ब भित्रियो, गत वर्षभन्दा ४७ अर्ब बढी भएपनि वृद्धिदरमा कमी        ",bank
"﻿काठमाडौं, १० साउन (कास)
ज्योति विकास बैंकले स्थापनाको ८ वर्ष पूरा गरेको छ । ८ औं वार्षिकोत्सवको उपलक्ष्यमा आयोजित कार्यक्रममा बैंकले सामाजिक उत्तरदायित्वअन्तर्गत बैंकको कुल नाफाको १ प्रतिशत ज्योति विकास च्यारिटी फन्डमा हाली सामाजिक दायित्व निर्वाह गर्दै जाने जनाएको छ ।
झिम्रुक विकास बैंकसँग मर्जरपश्चात् यस बैंकको पुँजी ५ करोड ८७ लाख रुपैयाँले वृद्धि हुने जनाउँदै नपुग पुँजी अग्राधिकार सेयर तथा बोनस सेयर जारी गरेर पु¥याउने लक्ष्य राखेको बैंकले जनाएको छ ।
आव ७२/७३ मा बैंकले ७ अर्ब ६७ करोड रुपैयाँ निक्षेप संकलन र ६ अर्ब ६ करोड रुपैयाँ कर्जा लगानी गर्दै २१ करोड १० लाख रुपैयाँ सञ्चालन नाफा र १३ करोड ४३ लाख रुपैयाँ खुद नाफा कमाएको जनाइएको छ । साथै सो वर्षको निष्क्रिय कर्जा घटाएर १.९२ प्रतिशतमा झारेको उल्लेख छ । चालू आवमा बैंकले ९ अर्ब २० करोड निक्षेप तथा ८ अर्ब ५० करोड रुपैयाँको कर्जा पु¥याउने लक्ष्य लिएको जनाइएको छ ।
  ज्योति विकास बैंक ९ औं वर्षमा, नाफाको १ प्रतिशत च्यारिटी फन्डमा        ",bank
"﻿कारोबार संवाददाता
काठमाडौं, ११ साउन
सघन अनुगमन भएका उपत्यकाका सहकारी संस्थाले लेखापरीक्षणको स्वीकृति सहकारी विभागबाट मात्र पाउने भएका छन् । यसअघि सम्बन्धित जिल्लाका डिभिजन सहकारी कार्यालयबाट यस्तो अनुमति दिइँदै आएकोमा चालू आर्थिक वर्षबाट विभागमा जानुपर्ने व्यवस्था गरिएको हो ।
विभागले सूचना जारी गर्दै सघन अनुगमन भएका काठमाडौं, भक्तपुर र ललितपुरका सहकारीले लेखापरीक्षणका लागि विभागमै निवेदन दिन निर्देशन दिएको हो । अनुगमन गरी त्रुटि सच्याउन निर्देशन दिएका संस्थाको अवस्था बुझ्नका लागि तोकिएको विवरण बुझाएपछि मात्र लेखापरीक्षण स्वीकृति दिने व्यवस्था गरिएको विभागका उपरजिस्टार उपेन्द्र ढुंगानाले जानकारी दिए ।
विभागले ५ करोडभन्दा बढी कारोबार गर्ने सहकारीको छनोट गरी सघन अनुगमन गर्दै आएको छ । हालसम्म विभागले ५ सयको हाराहारीमा सहकारीको अनुगमन गरेको छ । विभागसँग जनशक्ति कम भएकाले कार्यालयबाटै अफ साइट अनुगमनका लागि निश्चित विवरण बुझाउन निर्देशन दिइएको हो ।
लेखापरीक्षण अनुमति लिनका लागि संस्थाहरूले बचत तथा ऋणका ब्याजदर, आर्थिक वर्षको वासलात, सेयर सदस्य, बचतकर्ता र ऋणीको संख्या खुलाउनुपर्नेछ । यसैगरी धेरै सेयर भएका, धेरै बचत गर्ने र ऋण कारोबार गर्ने ३० जनाको नाम र कारोबार विवरणसमेत जानकारी दिनुपर्नेछ । यसबाहेक जोखिम कोषमा राखेको रकम र संस्थाले अन्य संस्था वा कम्पनीमा गरेको सेयर लगानीसमेत खुलाउन निर्देशन दिइएको छ ।
सहकारी ऐन ०४८ अनुसार सहकारी संस्थाले आर्थिक वर्ष समाप्त भएको तीन महिनाभित्र लेखापरीक्षण गराई साधारणसभा गरिसक्नुपर्ने हुन्छ । यसका लागि सहकारी कार्यालयबाट लेखापरीक्षणका लागि अनुमति लिनुपर्ने व्यवस्था छ ।
सहकारीमा कारोबार बढेसँगै जोखिम पनि बढेपछि ०६६ माघदेखि नेपाल राष्ट्र बैंकको समेत संलग्नतामा ठूला सहकारीको सघन अनुगमन सुरु गरिएको हो । अहिले राष्ट्र बैंक सहकारीको अनुगमनबाट बाहिरिएपछि ५ करोडभन्दा बढी कारोबार भएका सहकारीको अनुगमन विभागबाट र त्यसभन्दा कम कारोबार भएकाको डिभिजन सहकारी कार्यालयहरूले अनुगमन गर्दै आएका छन् ।
विभागले सहकारीको अनुगमन गरी भेटिएका त्रुटि सच्याउन निर्देशन दिए पनि अटेर गरी कारोबार गरिरहेका छन् । विद्यमान ऐनमा कारबाहीको व्यवस्था एकदमै कमजोर भएकाले पनि सहकारीहरूले विभागलाई अटेर गर्दै आएका हुन् ।
सहकारी ऐनमा गल्ती गर्ने सहकारीलाई अधिकतम १५ सय रुपैयाँसम्म जरिवाना गर्न सक्ने व्यवस्था छ । गल्ती भेटिएका सहकारीका सञ्चालकलाई कारबाही गर्ने व्यवस्था नभएका कारण अनुगमन प्रभावकारी हुन नसकेको विभागका अधिकारी बताउँछन् ।
विभागको अनुगमनका क्रममा सहकारी मापदण्ड–२०६८ विपरीत सहकारीहरूले कार्यक्षेत्र बाहिर कारोबार गर्ने, कम्पनीमा लगानी गर्ने, जोखिम कोषको व्यवस्था नगर्ने र आफन्तका नाममा कर्जा प्रवाह गर्ने, पर्याप्त धितो नराख्ने गरेका भेटिएको छ । यस्तै संस्थागत कारोबार गरेको, सञ्चालकले संस्थाबाट तलब लिएको, कम्पनीमा लगानी गरेको जोखिम नोक्सानी कोषको व्यवस्था नगरेको, कार्यक्षेत्र बाहिर कारोबार गरेको तथा सदस्य नबनाइ कारोबार गरेको पाइएको छ ।
सहकारीमा समस्या बढेपछि सरकारले गठन गरेको गौरीबहादुर कार्कीको संयोजकत्वमा रहेको जाँचबुझ आयोगले १३० सहकारीलाई समस्याग्रस्त घोषणा गरेको छ । जसमा सर्वसाधारणको १० अर्ब रुपैयाँ फसेको, सहकारीमा जोखिमपूर्ण कारोबार भइरहेको र यसलाई तत्काल नियमनको दायरामा ल्याउन आयोगले सुझाव दिएको ३ वर्ष वितिसकेको छ । आयोगकै सुझावअनुसार सहकारी तथा गरिबी निवारण मन्त्रालयले सहकारी ऐन–२०७१ मस्यौदा तयार पारे पनि विवादका कारण मन्त्रिपरिषद्मै रोकिएकोे छ ।
  सघन अनुगमन भएका सहकारीको लेखापरीक्षण अनुमति अब विभागबाट        ",bank
"﻿कारोबार संवाददाता
काठमाडौं, १२ साउन
नेपाल राष्ट्र बैंकले चालू आर्थिक वर्षको मौद्रिक नीतिमा बैंक तथा वित्तीय संस्थाका ऋणीको रेटिङ गर्ने व्यवस्थालाई निरन्तरता दिएन । आव ०७१/७२ को मौद्रिक नीतिदेखि सुरु भएको सो व्यवस्था कार्यान्वयन हुन नसकेपछि हटाइएको हो । बैंकरहरूले भने यस्तो व्यवस्था कार्यान्वयन हुनुपर्ने बताएका छन् ।
आव ०७२/७३ को मौद्रिक नीतिमा पनि निरन्तरता दिएकामा हालसम्म सुरु हुनै नसकेपछि चालू आवको मौद्रिक नीतिमा यो व्यवस्था हटाइएको राष्ट्र बैंकका सहप्रवक्ता राजेन्द्र पण्डितले बताए । “तत्काल कार्यान्वयन गर्न आवश्यक कार्यविधि तथा अन्य पूर्वाधार तयार नभएपछि हटाइएको हो,” उनले भने, “नीतिमा उल्लेख नभए पनि पूर्वाधार तयार भएपछि निर्देशनबाट पनि काम गर्न सकिन्छ ।”
हाल इक्रा नेपालले धितोपत्र बोर्डबाट अनुमति लिएर रेटिङको काम गर्दै आएको छ । इक्राले प्राथमिक सेयर, हकप्रद र ऋणपत्र निष्कासन गर्दा निष्कासनकर्ता कम्पनीको रेटिङ गर्दै आएको छ । त्यसैगरी डम एन्ड ब्रान्डस्ट्रिट(डीएन्डबी)को सहायक कम्पनीको रूपमा नेपाल रेटिङ एजेन्सी(एनआरए)ले अनुमति माग्दै नेपाल धितोपत्र बोर्डमा आवेदन दिइसकेको छ ।
राष्ट्र बैंकले कर्जा लगानीमा जोखिम न्यूनीकरण गर्न ऋणीको रेटिङ गर्ने कार्यक्रम अघि सारेको थियो । ऋणी रेटिङबाट ऋण लिने व्यक्ति वा कम्पनीको क्षमता, उसका प्रोजेक्टको वर्तमान र विगतको अवस्था, सञ्चालकको दक्षता, रकम परिचालनको क्षमतालगायतका जानकारी पाउन सकिन्छ । बैंक तथा वित्तीय संस्थामा बढ्दो डिफल्टरलाई कम गर्न सहयोग पु¥याउने ऋणीको रेटिङ आवश्यक रहेको नेपाल बैंकर एसोसिएसनका अध्यक्ष उपेन्द्र पौड्यालले बताए । “ऋणीको रेटिङ आवश्यकता नभएको होइन,” उनले भने, “कार्यान्वयनका लागि कम्पनी स्थापनाको चरणमा छ ।” केन्द्रीय बैंक आफंैले गर्ने नभएकाले अगाडिका नीतिमा भएको विषयलाई निरन्तरता दिइरहनु नपर्ने पौड्यालले बताए । अन्तरराष्ट्रिय कम्पनी आवश्यक हुने भएकाले पनि समय लागेको उनको बुझाइ छ ।
  ऋणी रेटिङको व्यवस्था हट्यो        ",bank
"﻿कारोबार संवाददाता
काठमाडौं, १२ साउन
नेपाल राष्ट्र बैंकले बैंक तथा वित्तीय संस्थालाई प्रदान गर्ने स्थायी तरलता सुविधा उपयोगमा कमी आएको छ । बैंकहरूमा पर्याप्त लगानीयोग्य पुँजी (तरलता) अधिक भएको र लगानी बढ्न नसक्दा केन्द्रीय बैंकले प्रदान गर्ने योे सुविधाको प्रयोग कम भएको हो ।
आर्थिक वर्ष ०७२/७३ को जेठसम्ममा ८ खर्ब ५५ अर्ब रुपैयाँ स्थायी तरलता सुविधाको उपयोग गरेका थिए । अघिल्लो आर्थिक वर्षको यसै अवधिमा १० अर्ब २१ करोड स्थायी तरलता लिएका थिए । गत आवमा भूकम्प, नाकाबन्दीलगायतका कारण आर्थिक क्षेत्रमै सुस्तता आएकाले बैंकहरूको लगानी वृद्धि पनि सुस्त भएको थियो ।
बजारमा अधिक तरलता भएपछि आव ०७२/७३ को जेठसम्ममा राष्ट्र बैंकले बजारबाट निक्षेप बोलकबोलमार्फत २ खर्ब ९७ अर्ब ५० करोड, रिभर्स रिपोबाट २ खर्ब १० अर्ब ९५ करोड र सोझै बिक्री बोलकबोलबाट ९ अर्ब १० करोड तरलता प्रशोचन गरेको थियो ।
यसैगरी ०७२ जेठसम्ममा वाणिज्य बैंकहरूले ८ खर्ब ६२ अर्ब १७ करोड र अन्य वित्तीय संस्थाहरूले ९४ अर्ब ७९ करोडको अन्तर–बैंक कारोबार गरेको देखिएको छ । अघिल्लो वर्षको यसै अवधिमा वाणिज्य बैंकहरूले ३ खर्ब ५५ अर्ब ७४ करोड र अन्य वित्तीय संस्थाले २ खर्ब ७ अर्ब ८२ करोडको अन्तरबैंक कारोबार गरेका थिए ।
पुनर्कर्जा भने बढ्यो
स्थायी तरलता सुविधा घटे पनि उत्पादनशील क्षेत्रतर्फ लगानी तथा निर्यात विस्तारमा समेत सहयोग पु¥याउने उद्देश्यले राष्ट्र बैंकले सहुलियत दरमा प्रदान गरिने पुनर्कर्जाको भने बढेको छ । आव ०७२/७३ को ११ महिनामा साधारण पुनर्कर्जा ६ अर्ब २२ करोड र निर्यात पुनर्कर्जा १ अर्ब ३० करोड गरी ७ अर्ब ५२ करोड पुनर्कर्जाको उपयोग भएको छ । अघिल्लो वर्षको यही अवधिमा साधारणतर्फ ४ अर्ब ७५ करोड र निर्याततर्फ २ अर्ब ६९ करोड गरी ७ अर्ब ४४ करोड पुनर्कर्जा उपयोग भएको राष्ट्र बैंकले जनाएको छ ।
  स्थायी तरलता सुविधा उपयोग घट्यो        ",bank
"बैंकको कुल कर्जा लगानीमा ४३ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २४ अर्ब ६४ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा ९ करोड ६२ लाख रुपैयाँ राखेको छ । बैंकको खराब कर्जाको अनुपात ०.१४ प्रतिशत रहको छ भने करिब ९ गुणा प्रोभिजनिङ गरेको उल्लेख छ । बैंकको सेयरमा प्रतिफल १६.९४ प्रतिशतबाट घटेर १४.२२ प्रतिशत भएको छ । बैंकको चुक्ता पूँजी करिब ३ अर्बले बढेपछि सेयरमा प्रतिफल घटेको हो । बैंकको चुक्ता पूँजी ८ अर्ब पुगेको छ भने सञ्चिती १ अर्ब ४० करोड रुपैयाँ रहेको छ । बैंकको प्रतिसेयर आम्दानी २०.१९ रुपैयाँबाट घटेर १६.७२ रुपैयाँ , मूल्य आम्दानी अनुपात २०.७६ गुणा र प्रतिसेयर नेटवर्थ १ सय १९ बाट घटेर १ सय १७ रुपैयाँ रहेको छ । २०७४ कार्तिक १२ गते १०:४१ मा प्रकाशित
",bank
"७ कात्तिक, काठमाडौं । नेपाल राष्ट्र बैंकले ८.५ प्रतिशत ब्याज दरको नागरिक बचतपत्र निष्काशन गर्ने भएको छ । बैंकले पाँचवर्षीय अवधिको बचतपत्र यही कात्तिक १२ गतेदेखि निष्काशन गर्न लागेको हो । आगामी मंसिर १ गतेसम्म बचतपत्र खरिदका लागि आवेदन दिन पाइने बैंकले उल्लेख गरेको छ । बैंकले ब्याज भने प्रत्येक छ महिनामा र सावाँ २०७९ साल मंसिर ६ गते भुक्तानी गर्नेछ । बचतपत्र खरिद गर्न चाहने नेपालीले कम्तीमा रु १० हजार बराबरको आवेदन दिनुपर्छ । बैंकले रु दुई अर्बको बचतपत्र निष्काशन गर्न लागेको हो ।
",bank
"﻿मुना कुँवर
काठमाडौं, १२ साउन
जीवन बिमा, निर्जीवन बिमा तथा पुनर्बिमा कम्पनीको संयुक्त लगानीमा लघुबिमा कम्पनी स्थापना हुने भएको छ । सरकारले अनिवार्य गरेको पाँच प्रतिशत लघुबिमा जारी गर्न बिमा कम्पनीहरूलाई कठिन हुने भन्दै विकल्पका रूपमा छुट्टै लघुबिमा खोल्ने तयारी गरिएको बिमकहरूले बताएका छन् । उनीहरूका अनुसार पुनर्बिमा कम्पनीको नेतृत्वमा ५० करोड रुपैयाँबराबर चुक्ता पुँजी भएको लघुबिमा कम्पनी खुल्नेछ ।
सरकारले चालू आर्थिक वर्ष ०७२/७३ को बजेटमार्फत बिमा कम्पनीहरूले अनिवार्य रूपमा ५ प्रतिशत लघुबिमा जारी गर्नुपर्ने प्रावधान राखेको छ । तर, बिमा कम्पनीहरूले एकै पटक पाँच प्रतिशत लघुबिमा जारी गर्न नसक्ने बताइरहेका छन् । अहिले कै अवस्थामा लघुबिमा योजना जारी गर्न कम्पनीहरूलाई असहज हुने भएकाले छुट्टै लघुबिमा कम्पनी स्थापना गर्ने बिमकहरूको निर्णय भएको प्राइम लाइफ इन्स्योरेन्सका प्रमुख कार्यकारी अधिकृत मनोजकुमार भट्टराईले बताए । “जसरी बैंकहरूले लघुवित्त बैंकमार्फत विपन्नवर्गमा कर्जा लगानी गरिरहेका छन्, त्यसैगरी बिमा कम्पनीहरूले लघुबिमा कम्पनीमार्फत लघुबिमा योजना जारी गर्नेछन्,” उनले भने । कम्पनी स्थापनाको तयारी धेरै अगाडि बढिसकेको र केही कानुनी प्रक्रिया पुगेपछि बिमा समितिको सल्लाहअनुसार यसको स्थापना हुने उनले बताए ।
तर, बिमा समितिले भने लघुबिमा कम्पनी खोल्ने विषयमा औपचारिक जानकारी नभएको बताएको छ । बिमक र समितिबीच भएको छलफलमा कम्पनीहरू लघुबिमा लेख जारी गर्ने विषयमा सहमत नै भएको बिमा समितिका अध्यक्ष प्रा.डा. फत्तबहादुर केसीले बताए । “यतिबेला अस्तित्वमा नै नभएको लघुबिमा कम्पनीका बारेमा योजना बनाउनुभन्दा पनि सरकारले दिएको निर्देशनलाई जसरी कार्यान्वयन गर्न सकिन्छ त्यही गर्ने हो,” उनले भने । नीति र प्रावधान नै नभएको लघुबिमा कम्पनीलाई पर्खनभन्दा पनि जसरी सकिन्छ त्यसरी नै काम गर्दै जानुपर्ने उनले सुझाव दिए ।
बिमा विज्ञ रवीन्द्र घिमिरे भने लघुबिमा योजना जारी गर्नका लागि छुट्टै कम्पनी नै खोलिनुपर्ने बताए । “लघुबिमा भनेको व्यावसायिक बिमा लेख होइन । यो सामाजिक सुरक्षाअन्तर्गतको बिमा योजना हो । त्यसैले यस्तो बिमा योजना जारी गर्न भिन्दै कम्पनीमा स्थापना गरिनुपर्छ,” उनले भने ।
समितिले जीवन बिमाअन्र्तगत दुइटा तथा निर्जीवनअन्तर्गत तीनवटा लघुबिमा योजना जारी गरेको छ । लघुबिमा निर्देशिका २०७१ अनुसार १५० रुपैयाँमा दुर्घटना लघुबिमा योजना खरिद गर्न सकिनेछ । यस योजनाको बिमांक रकम भने १ लाख ५० हजार रुपैयाँ छ । बिमितले बिमांक रकमको ०.१ प्रतिशत बिमा शुल्क भुक्तानी गर्नुपर्ने छ । त्यस्तै, ५ सय रुपैयाँमा गार्हस्थ्य लघुबिमा योजना खरिद गर्न सकिनेछ । यो रकम बिमांक रकमको ०.२५ प्रतिशत हो । यस योजनाको बिमांक रकम २ लाख रुपैयाँसम्म हुनेछ । यस योजनाले बिमितको सम्पत्तिको जोखिम बहन गर्छ । स्वास्थ्य लघुबिमा योजनाको बिमा शुल्क १४ सय छ । यो रकम बिमांक रकमको ४ प्रतिशत हो । यस योजना खरिद गरेबापत एक परिवारका पाँच जना सदस्यले ३५ हजारसम्मको स्वास्थ्य उपचार पाउन सक्नेछन् ।
केही कानुनी प्रावधानका कारण प्रक्रिया अगाडि बढ्न नसकेको बताउँदै बिमकहरूले सोही कानुनी समस्या सुल्झाउने प्रयासमा रहेको बताएका छन् ।
  लघुबिमा कम्पनी खोल्ने तयारी, चुक्ता पुँजी ५० करोड हुने        ",bank
"﻿काठमाडौं, १२ साउन । केही समयमा नै तीन कम्पनीले हकप्रद सेयर जारी गर्ने भएका छन् । वाणिज्य बैंक सहित तीन कम्पनीले हकप्रद सेयर निष्कासनका लागि धितोपत्र बोर्डमा आवेदन दर्ता गराएका छन् ।
सिद्धार्थ बैंक, मितेरी डेभलपमेण्ट बैंक र एनएमबी माइक्रो फाइनान्सले सेयर निस्कासनका लागि धितोपत्र बोर्डसँग अनुमति मागेका छन् । सिद्धार्थ बैंकले सेयर धनीलाई २५ प्रतिशत हकप्रद निष्काशनको प्रस्ताव लगेको छ । बैंकले ७५ करोड ५५ लाख रुपैयाँ बराबरको ७५ लाख ५५ हजार १ सय ९३ कित्ता हकप्रद सेयर जारी गर्ने भएको छ ।
सेयर निष्काशन तथा बिक्री प्रबन्धकमा लक्ष्मी क्यापिटल रहेको बैंकको हकप्रद निष्काशन पश्चात बैंकको पूँजी ३ अर्ब ८० करोड हाराहारी पुग्ने आंकलन गरिएको छ ।
मितेरी डेभलपेमन्ट बैंकले ५० प्रतिशत हकप्रद सेयर निष्काशन गर्ने भएको छ । मितेरीले १० करोड ५६ लाखरुपैयाँ बराबरको १० लाख ५६ हजार ३६९ कित्ता हकप्रद निष्कासनको अनुमति मागेको छ । मितेरीको सेयर निष्काशन तथा बिक्री प्रबन्धकमा ग्रोमर मर्चेन्ट बैंकर रहेको छ ।
एनएमबी माइक्रो फाइनान्सले ५ करोड ५२ लाख रुपैयाँ बराबरको ५ लाख ५२ हजार कित्ता सेयर निष्काशन गर्ने भएको छ । सेयर निष्काशन तथा बिक्री प्रबन्धकमा लक्ष्मी क्यापिटल रहेको कम्पनीले एकसय २ प्रतिशत हकप्रद सेयर निष्काशनको लागि आवेदन दिएको हो ।
  तीन कम्पनीले अर्बौै बराबरको आइपीओ जारी गदै        ",bank
"१२ साउन, काठमाडौं । छिमेक लघुवित्त विकास बैंकले यूके एड सक्षमको सहकार्यमा महिला बैंकिङ अभिकर्ताहरुमार्फत् पश्चिम नेपालका ग्रामीण क्षेत्रमा आˆनो वित्तीय सेवाको विस्तार गरेको छ ।
यो कार्यक्रम सञ्चालन गर्न दुबै संस्थाका प्रतिनिधिले बुधबार औपचारिक हस्ताक्षर गरेका छन् । समझदारीपत्रमा सक्षमका टोली प्रमुख बलजित बोहरा र छिमेक लघुवित्तका प्रमुख कार्यकारी अधिकृत रामचन्द्र जोशीले हस्ताक्षर गरेका हुन् ।
डिजिटल महिला नामक कार्यक्रममार्फत डिजिटल वुमन च्यानल पाटनर्स फर जेन्डर इन्क्लुसिभ माइक्रोफाइनेन्स् सर्भिसेजसँगको साझेदारीमा स्थानीय महिलाहरुलाई शाखा रहित बैंकिङ अभिकर्ताका रुपमा बाँके, डडेल्धुरा, दाङ र कैलालीमा सेवा प्रदान गर्नेछ ।
डिजिटल महिलाका रुपमा नियुक्त भएका महिलाहरुलाई छिमेक बैंकका भौतिक शाखाहरुको सेवा पुग्न नसकेका क्षेत्रहरुमा स्वतन्त्र रुपमा काम गर्नका लागि प्रशिक्षित गरिने बताइएको छ ।
उनीहरुलाई आवश्यक उपकरण तथा इन्टरनेट सुविधा दिएर उनीहरुले गरेको कारोबारलाई वास्तविक अनलाईन कारोबारको रुपमा सुनिश्चित गर्न डिजिटल उपकरणको मद्दतले बैंकको व्यवस्थापन सूचना प्रणालीमा जोडिने छ । यो कार्यक्रममा कारोबारको अभिलेख राख्नका लागि भौतिक शाखाहरुसम्म पुग्नु नपर्ने बताइएको छ ।",bank
"﻿कारोबार संवाददाता
काठमाडौं, १३ साउन
नेपाल राष्ट्र बैंकका निर्देशक रमन नेपालले माइक्रो फाइनान्सलाई कसिलो हुने गरी आएको मौद्रिक नीतिले वित्तीय पहुँच विस्तारमा कठिनाइ सिर्जना गर्ने बताएका छन् । छिमेक लघुवित्त विकास बैंक र यूके एडको सक्षम नेपालको सहकार्यमा वित्तीय पहुँच विस्तार गर्ने समझदारी कार्यक्रममा बोल्दै निर्देशक नेपालले सुधारका लागि नीति आउने भएकाले चुनौती सामना गर्न सरोकारवालालाई आग्रह गरे ।
माइक्रो फाइनान्सको स्रोत पनि खुम्चिएको बताउँदै उनले भने, “चालू आर्थिक वर्षको मौद्रिक नीतिले बैंकहरू आफैंले  पनि विपन्नवर्ग कर्जा प्रवाह गर्नुपर्ने भएको छ ।” लघुवित्त संस्थाले वाणिज्य बैंकहरूसँग प्रतिस्पर्धा गरी सेवा प्रवाह गर्नुपर्ने उनले बताए । माइक्रो फाइनान्सले लिँदै आएको ब्याजदर पनि घट्ने अर्थात् स्प्रेडदर तोकेपछि ऋणीलाईसमेत सहज हुने देखिएको छ । “नयाँ व्यवस्थाले नयाँ संस्थालाई गाह्रो बनाए पनि पुरानालाई असर हुँदैन,” उनले भने, “सुरका चरण केही चुनौती पूर्ण देखिए पनि विस्तारै परिस्कृत भएपछि राम्रो हुनेछ ।”
कार्यक्रमा सक्षमका टोली प्रमुख बलजित बोहराले वित्तीय क्षेत्रका नेतृत्वदायी संस्थासँगको साझेदारीमा सक्षमले ग्रामीण जनतालाई वित्तीय सेवाको पहुँचमा पु¥याउने प्रयास गरेको बताए । सुदूर पश्चिमका ५ जिल्लामा आधुनिक प्रविधि प्रयोग गरी ‘डिजिटल महिला’कार्यक्रममार्प ?? वित्तीय पहुँच पु¥याउन बुधबार सक्षम र छिमेक लघुवित्त बैंककबीच सम्झौता भएको हो । सम्झौताअनुसार बाँके, डडेल्धुरा, दाङ, कैलाली र रुकुमका ग्रामीण क्षेत्रमा स्थानीय महिलालाई शाखारहित बैंकिङ अभिकर्ताका रूपमा खटाइनेछ । डिजिटल महिलाका रूपमा नियुक्त ती महिलालाई बैंकका शाखा नभएका क्षेत्रमा काम गर्न प्रशिक्षित गरिने बैंकले जनाएको छ । ती महिलालाई आवश्यक उपकरण तथा इन्टरनेट सुविधा प्रदान गरिनेछ ।
  ‘माइक्रो फाइनान्सका लागि मौद्रिक नीति चुनौतीपूर्ण’        ",bank
"﻿कारोबार संवाददाता
काठमाडौं, १३ साउन
नेपाल धितोपत्र बोर्डका अध्यक्ष डा. रेवतबहादुर कार्कीले धितोपत्रको दोस्रो बजारको वृद्धि अर्थतन्त्रका सूचकभन्दा फरक गतिमा गएको बताएका छन् । सेयर बजारको पछिल्लो अवस्थाले साना लगानीकर्ता फस्न सक्ने भएकाले होसियार भएर लगानी गर्नसमेत उनले सुझाएका छन् ।
बोर्डले बुधबार आयोजना गरेको बजार सुधारसम्बन्धी भएका कार्यको समीक्षा कार्यक्रममा बोल्दै डा. कार्कीले सेयर बजारको सुधार राम्रो भए पनि जोखिम पनि उत्तिकै बढ्ने बताए । “बजार पछिल्लो समय हल्लाले धेरै प्रभावित भएको छ,” उनले भने, “बोर्डको उद्देश्य लगानीकर्ताको हित गर्ने हो, अन्य आर्थिक सूचकले हालको बजारलाई सपोर्ट गर्दैनन् ।”
बोर्डले नागरिक लगानी कोषलाई संस्थागत लगानीकर्ताको रूपमा दोस्रो बजारमा सहभागी गराउन प्राविधिक समितिको सुझावअनुसार काम गर्न नेपाल स्टक एक्सचेन्ज (नेप्से) लाई निर्देशन दिएको छ । नेप्सेलाई क्लियरिङ बैंक थप गर्ने, कारोबार प्रणालीमा सुधार गर्ने, सेटलमेन्ट फण्ड तथा अक्सन मार्केटको व्यवस्था गर्ने तथा अनुगमनलाई प्रभावकारी बनाउन निर्देशन दिएको बोर्डले जनाएको छ । अन्य कम्पनीलाई साधारण सेयर निष्कासनमा प्रोत्साहित गर्न बैंक तथा वित्तीय संस्थाबाट कर्जा प्रवाह गर्दा करदाताले दाखिला गरेको वित्तीय विवरण र कर भुक्तानी रकमलाई समेत आधार बनाइने व्यवस्था गरिएको बोर्डले जनाएको छ । हालको ब्रोकर व्याकअफिस प्रणालीलाई सुधार गरी नयाँ प्रणाली विकास गर्न आवश्यक देखिएकाले सोसम्बन्धी कार्य तत्काल अघि बढाउन पनि नेप्सेलाई बोर्डले निर्देशन दिएको छ । त्यस्तै उपत्यका बाहिर धितोपत्र दलाल व्यवसायीको कार्यालय विस्तार गर्ने सम्बन्धमा छिटो काम अघि बढाउने बोर्डले निर्देशन दिएको छ ।
धितोपत्र बजारमा स्रोत नखुलेको रकम पनि प्रसस्त लगानी भएको आशंकालाई अध्ययन तथा छानबिन गर्न एक समिति गठन गरी काम अघि बढाएको बोर्डले जनाएको छ । साथै फर्दर पब्लिक अफरिङ (एफपीओ) को मूल्य निर्धारण सम्बन्धमा स्पष्ट व्यवस्था गर्न एक विज्ञ समिति गठन गरी काम अघि बढाएको बोर्डले जनाएको छ ।
नेप्से परिसूचक १८ सय ८१ अंकमा
नेपाल स्टक एक्सचेन्ज (नेप्से) परिसूचकमा बुधबार पनि दोहोरो अंकको सुधार आएको छ । बैंक तथा वित्तीय संस्थाको सेयर मूल्यमा बढेपछि समग्र बजार सूचक १४.९५ अंकले बढेको हो ।
नेप्सेमा सूचीकृत बैंक तथा वित्तीय संस्थाले आर्थिक वर्ष ०७२/७३ मा उल्लेख्य आम्दानी गरेको देखिएपछि सेयर बजारमा बैंक वित्त कम्पनीको सेयर मूल्य बढेको हो । प्रतिकूल अर्थतन्त्रका बाबजुद पनि बैंक वित्तीय संस्थाको कार्यसम्पादन राम्रो भएकाले पनि लगानीकर्ता वित्तीय क्षेत्रका कम्पनीको सेयरमा आकर्षित भएका हुन् । नेप्सेमा बैंक तथा वित्तीय संस्थाको बाहुल्यता छ । नेप्से परिसूचक मंगलबार २८ अंकले बढेको थियो ।
कारोबार सुरु भएदेखि सुधारको गतिमा रहेको बजार बन्द हुँदासम्म कायम रह्यो । १८ सय ६६.५० अंकबाट कारोबार सुरु भएको बजार बन्द हुँदा १४.९५ अंकले बढेर बन्द हुँदा १८ सय ८१.४५ अंकमा पुगेको छ । नेप्से परिसूचकसँगै ‘क’ वर्गका कम्पनीको सेन्सेटीभ इन्डेक्स पनि बढेको छ ।
नेप्सेमा कारोबार भएका धेरैजसो समूगत परिसूचक बढेका छन् । बैंकिङ १५.५१, होटल १९५.३७, विकास बैंक ३३.१८, वित्त ५.२१ र जलविद्युत् ४५.३१ अंकले बढेका छन् । तर, अन्य समूह ७.२२, उत्पादनमूलक समूह १३.१४ र बिमा २३.११ अंकले घटेको छ ।
नेप्से परिसूचक बढे पनि कारोबार रकम भने घटेको छ । नेप्सेमा १४८ कम्पनीको १० हजार ७९३ कारोबारबाट २ अर्ब २६ करोड ६४ लाख रुपैयाँबराबरको ४३ लाख ८८ हजार ७९८ कित्ता सेयर खरिद बिक्री भएको छ ।
 
  जोखिमलाई विश्लेषण सेयर गरेर लगानी गरौं : कार्की        ",bank
"﻿मुना कुँवर
काठमाडौं, १३ साउन
आर्थिक वर्ष ०७२/७३ मा एक अर्ब रुपैयाँभन्दा बढीको बिमा व्यवसाय गर्ने निर्जीवन बिमा कम्पनीहरुको संख्या छ पुगेको छ । हिमालयन जनरल, प्रिमियर, सगरमाथा, शिखर, एनएलजी र सिद्धार्थ इन्स्योरेन्स कम्पनीले गत वर्ष १ अर्ब रुपैयाँभन्दा बढीको बिमा व्यवसाय गरेका हुन् । आव ०७१/७२ मा जम्मा दुई बिमा कम्पनीले सो रकमबराबरको व्यवसाय गरेका थिए ।
बिमा समितिको तथ्यांकअनुसार गत आवमा निर्जीवन बिमा कम्पनीले १४ अर्ब १३ करोड रुपैयाँ बिमा शुल्क आर्जन गरेका छन् । यो रकम अघिल्लो आवको भन्दा २६ प्रतिशतले बढी हो । सो अवधिमा कम्पनीहरुले जम्मा ११ अर्ब २० करोड  रुपैयाँबराबरको बिमाशुल्क आर्जन गरेको तथ्यांकले देखाएको छ । यसमा राष्ट्रिय बिमा कम्पनीको तथ्यांक भने समावेश गरिएको छैन ।
प्रत्येक वर्ष निर्जीवन बिमा कम्पनीहरुको व्यवसाय बढ्दो देखिन्छ । मानिसहरुको आम्दानी, मूल्यवृद्धि, बिमासम्बन्धी चेतना बढ्दै गएकाले बिमा व्यवसाय बढ्दै गएको हो । तर, गत वर्ष भारतले लगाएको नाकाबन्दीका कारण आर्थिक अवस्था स्थिर रह¥यो । यस्तो परिस्थितिमा पनि बिमा कम्पनीले गरेको वृद्धि उत्साहजनक रहेको बिमा समितिका निर्देशक राजुरमण पौडेलेले बताए । “लाखौंमा हुँदै आएको बिमा व्यवसाय अहिले अर्बमा पुगेको छ । यो सन्तोषजनक छ,” उनले भने ।
त्यस्तै, भूकम्प र नाकाबन्दीको पछिको कठिन परिस्थितिमा बिमा कम्पनीहरुले राम्रो व्यवसाय गर्न सफल भएको युनाइटेड इन्स्योरेन्सका प्रमुख शेखर बरालले बताए । “संकटकालीन समयमा आर्थिक गतिविधि कम हुन्छन् । तर, बिमा कम्पनीले राम्रो व्यवसाय गरेका छन्,” उनले भने ।
गत आवमा शिखर इन्स्योरेन्सले सबैभन्दा धेरै बिमाशुल्क आर्जन गरेको छ । कम्पनीले २ अर्ब रुपैयाँभन्दा धेरैको व्यवसाय गर्न सफल भएको छ । यो रकम अघिल्लो आवको तुलनामा ४७ प्रतिशतले बढी हो । त्यस्तै, एनएलजी इन्स्योरेन्सले १ अर्ब २१ करोड, सगरमाथा इन्स्योरेन्सले १ अर्ब १६ करोड, सगरमाथा इन्स्योरेन्सले १ अर्ब ११ करोड, प्रिमियर इन्स्योरेन्सले १ अर्ब ८७ लाख र हिमालयन इन्स्योरेन्सले १ अर्व ५ करोड रुपैयाँ बिमाशुल्क आम्दानी गरेका छन् । अघिल्लो वर्ष शिखर इन्स्योरेन्स र सगरमाथा इन्स्योरेन्स मात्रै १ अर्बभन्दा माथिको बिमा व्यवसाय गरेका थिए ।
बिमाशुल्क आम्दानी वृद्धि भएको आधारमा भने एनबी इन्स्योरेन्सको ७४ गुणाले बढेर ३५ करोड पुगेको छ । त्यस्तै, नेको इन्स्योरेन्स पनि अग्रपंक्तिमा छ । सो कम्पनीको बिमाशुल्क आम्दानी ७१ प्रतिशतले बढेर ९१ करोड १४ लाख रुपैयाँ पुगेको छ । एभरेस्ट इन्स्योरेन्सले पनि ६३ प्रतिशतले बिमा शुल्क आम्दानी बढाएर १८ करोड २ लाख पु¥याएको छ । त्यस्तै, सो अवधिमा राष्ट्रिय बिमा कम्पनीको बिमा शुल्क आम्दानी भने ८६ करोड ३८ हजार रुपैयाँ भएको छ भने नेपाल इन्स्योरेन्स कम्पनीको बिमा शुल्क आम्दानी ३ प्रतिशतले घटेको छ ।
  ६ कम्पनीले गरे अर्बभन्दा बढीको बिमा व्यवसाय        ",bank
"१३ साउन, काठमाडौं । पूर्ण सरकारी स्वामित्वको नेपाल बैंक लिमिटेडमा जागिर खुलेको छ । बिहीबार एक विज्ञापन प्रकाशित गर्दै बैैंकले सातौंदेखि चौंथो तहसम्मका ८१ वटा पदमा दरखास्त आह्वान गरेको हो ।
बैंकले सहायक पदसम्ममा दरखास्त आवेदन माग गरेको छ । स्नातक तहदेखि स्नातकोत्तर तहसम्म उर्त्तीण गरेकाहरुले जागिरका लागि अवेदन दिन सक्नेछन् । नेपाल बैंकले एक उप-प्रवन्धक, ६ आइटी सहायक उपप्रवन्धक, ११ आइटी बरिष्ठ सहायक, ६३ जना सहायकहरुको माग गर्दै विज्ञापन गरेको हो ।
आवेदन अबको १५ दिनभित्र दिन सकिनेछ । विभिन्न पदका लागि छुट्टा-छुट्टै योग्यता निर्धारण गरिएको छ । उप्रवन्धक र सहायक उपप्रवन्धका लागि एकवर्ष परीक्षण काल तोकिएको छ भने बरिष्ठ सहायक र सहायकहरुका लागि ६ महिना परीक्षण अवधि तोकिएको छ ।
विज्ञापन हेर्नुस्",bank
"१५ साउन, काठमाडौं । सरकारले बजेटमार्फत कर्मचारीको तलब/भत्ता बढाएसँगै सरकारी स्वामित्वमा रहेका तीनवटै बैंकहरुको नाफामा असर गर्ने भएको छ । २५ प्रतिशत तलब बढाउँदा सरकारी बैंकले कर्मचारीका लागि अर्बौ रकम खर्च गर्नुपर्ने भएपछि नाफामा असर पर्ने देखिएको हो ।
हाल सरकारी लगानीमा राष्ट्रिय वाणिज्य बैंक, कृषि विकास बैंक र नेपाल बैंक सञ्चालमा छन् । साउन १ गतेदेखि बढेको तलब कार्यान्वयन भएकोा छ । जसले चालु आर्थिक वर्षमा यी बैंकको नाफालाई प्रभावित गर्ने भएको हो ।
२५ प्रतिशत तलब बढाए पनि बैंकलाई यसको वास्तविक भार ५० प्रतिशतसम्म पर्ने एक बैंकका प्रमुख कार्यकारी अधिकृतले अनलाइनखबरलाई बताए ।
उनकाअनुसार अवकाश प्राप्त कर्मचारीको तलबमा पनि ग्रेडिङ अनुसार बढाउनुपर्ने भएकाले भार बढ्ने र त्यसले बैंकको सञ्चालन खर्च बढाउँछ । ‘सञ्चालन खर्च ढ्नेवित्तिकै नाफामा ठूलो असर गर्छ,’ ती अधिकारीले भने ।
कर्मचारी खर्च बढेपछि बैंकहरुले आगामी वर्ष सेयरधनीलाई दिने लाभांस गत वर्षकोभन्दा कम हुने देखिएको छ । सरकारको पूर्णस्वामित्वमा रहेको राष्ट्रिय वाणिज्य बैंकले आर्थिक वर्ष २०७१/७२ मा ४ अर्ब ५० करोड रुपैयाँ खुद नाफा कमाएको थियो । बैंकमा हाल २६ सय कर्मचारी कार्यरत छन् । यसअघि बैंकले कर्मचारीका लागि २ अर्ब ६७ करोड खर्च गर्दै आएको थियो ।
२५ प्रतिशत लतब तथा पेन्सन बढाउँदा बैंकले अब कर्मचारीका लागि कम्तीमा साढे ४ अर्ब रुपैयाँ खर्च गर्नुपर्ने देखिएको छ । बैंकले केही महिनाभित्रै २ सय कर्मचारी थप गर्दैछ, जसले कर्मचारीका लागि खर्च गर्नुपर्ने रकम झन्डै ५ अर्ब रुपैयाँ पुर्‍याउने छ ।
आव २०७१/७२ मा १ अर्ब ८७ करोड रुपैयाँ नाफा कमाएको कृषि विकास बैंकले यसअघि कर्मचारीका लागि ३ अर्ब रुपैयाँ खर्च गर्दै आएको थियो । बैंकमा २७ सय कर्मचारी छन् । चालु आर्थिक वर्षमा बैंकले करिब ४ अर्ब रुपैयाँ खर्च गर्नुपर्ने देखिन्छ । यो बैंकले पनि नयाँ कर्मचारी थप गर्दैछ ।
आर्थिक वर्ष ०७१/७२ मा ५२ करोड ६१ लाख खुद नाफा कमाएको नेपाल बैंकलाई चालू आर्थिक वर्षमा सवा अर्ब रुपैयाँ कर्मचारी भार थपिने भएको छ । बैंकमा साढे २३ सय कर्मचारी छन् ।
यसअघि बैंकले कर्मचारीका लागि २ अर्ब ४३ करोड खर्च गथ्र्यो । चालु आवमा त्यो बढेर साढे ३ अर्ब रुपैयाँ पुग्ने देखिएको छ । साथै बैंकले नयाँ कर्मचारी पनि थप गर्न लागेको छ । जसले तलब भत्तामा अझ बढी खर्च गर्नुपर्ने देखिएको छ ।",bank
"﻿१६ साउन, काठमाडौं । ओम डेभलपमेन्ट बैंकले गत आर्थिक वर्षमा ३२ करोड ७६ लाख रुपैयाँ खुद नाफा कमाएको छ । जुन अघिल्लो वर्षको तुलनाभन्दा १ सय १२ प्रतिशत बढी हो । अघिल्लो वर्ष बैंकले १५ करोड ४३ लाख रुपैयाँ नाफा कमाएको थियो ।
बैंक मर्जरमा गएकाले अघिल्लो वर्षको तुलनामा नाफा अत्यधिक बढेको देखिएको हो । गत चैत २० गते सिटी डेभलपमेन्ट बैंक र ओम फाइनान्स गाभिएर बनेको राष्ट्रियस्तरको ओम डेभलपमेन्ट बैंक बनेको हो ।
गत वर्ष बैंकले ११ अर्ब ८५ करोड ३८ लाख रुपैयाँ निक्षेप संकलन गरी ९ अर्ब ९२ करोड ७२ लाख रुपैयाँ कर्जा लगानी गरेको आइतबार प्रकाशित गत वर्षको अपरिस्कृत वित्तीय विवरणमा उल्लेख छ ।
अपरिस्कृत वित्तीय विवरणअनुसार बैंकको निष्कृय कर्जा ०.२४ प्रतिशतले बढेर ०।७८ प्रतिशत पुगेको छ । बैंकले संभावित जोखिम व्यवस्थापनका लागि ४ करोड २६ लाख रुपैयाँ छुट्याएको जनाएको छ । हाल चुक्ता पुँजी १ अर्ब ५ करोड २८ लाख रुपैयाँ छ । राष्ट्र बैंकले व्यवस्थागरेअनुसार आगामी असार मसान्तसम्ममा राष्ट्रियस्तरका विकास बैंकको न्यूनतम चुक्ता पुजी २ अर्ब ५० करोड रुपैयाँ हुनुपर्ने छ ।
बैंकको प्रतिशेयर आम्दानी वाषिर्क ३१.१२ रुपैयाँ, मुल्य आम्दानीको अनुपात वाषिर्क २०.२५ गुणा, प्रतिशेयर नेटवर्थ १ सय ५४.७६ रुपैयाँ र तरलता अनुपात २६.८५ प्रतिशत रहेको वित्तीय विवरणमा उल्लेख छ ।",bank
"﻿१६ साउन, काठमाडौं । तीजको अवसर पारेर मेगा बैंकले महिलाहरुका लािग ‘मेगा नारी सिर्जनशील बचत खाता’ विशेष योजना ल्याएको छ ।
उक्त खातामा महिलाहरुले न्यूनतम ५ सय मौज्दातमा खाता खोल्न सक्छन् ।
उक्त खाता खोली भिसा डेबिट कार्डबाट गरिने सम्पूर्ण खरिदमा २ प्रतिशत र भिसा डोमेस्टिक क्रेडिट कार्डबाट गरिने सम्पूर्ण खरिदमा ५ प्रतिशत नगद फिर्ता गरिने बैंकले जनाएको छ ।
यो खातामा बाषिर्क साढे ३ प्रतिशत बाषिर्क व्याज प्रदान गर्ने बैंकले जनाएको छ । खाता खोलेबापत बैंकले भिसा कार्ड, एकाउन्ट विवरण सुविधा, मोबाइल बैंकिङ सेवाका साथै चेकबुक, अनलाइन बैंकिङ भने निःशुल्क दिने बताइएको छ । सेफ डिपोजिट लकर र डिमाण्ड ड्राˆटमा २५ प्रतिशत छुटको व्यवस्था रहेको यो योजना सीमित अवधिसम्म मात्र संचालन गर्ने बैंकले जनाएको छ ।",bank
"५ कात्तिक, काठमाडौं । सोल्टी होटलले २१ प्रतिशत लाभांश दिने प्रस्ताव गरेको छ ।  कम्पनीको आज बसेको सञ्चालक समितिको बैठकले १५ प्रतिशत बोनस र ६.०५ प्रतिशत नगद लाभांश दिने भएको हो । यसको लागि कम्पनीले मंसिर ४ गते बुक क्लोज मिति सार्वजनिक गरेको छ । मंसिर ३ गतेसम्म सेयर हुनेले कम्पनीको लाभांश प्राप्त गर्नेछन् । कम्पनीको मंसिर २८ गते हुने ४३ औं बार्षिक साधारण सभाले यो प्रस्ताव पारित गर्न बाँकी छ ।
",bank
"﻿कारोबार संवाददाता
काठमाडौं, १८ साउन । बैंक तथा वित्तीय संस्थाले २५ लाख रुपैयाँभन्दा तलका धितोलाई गैरबैंकिङ सम्पत्तिमा सकार गर्दा ऋणी कालोसूचीमा पर्ने भएका छन् । केन्द्रीय बैंकले बैंक तथा वित्तीय संस्था आफैंले निर्णय गर्न सक्ने व्यवस्था गरेको हो ।
नेपाल राष्ट्र बैंकले एकीकृत निर्देशिका जारी गर्दै गैरबैंकिङ सम्पत्ति सकार गर्दा ऋणीप्रति झन् कसिलो भएको हो । बैंकले २५ लाख रुपैयाँभन्दा कमको ऋणीको गैरबैंकिङ सम्पत्ति सकार गर्दा त्यस्तो ऋणीलाई कालोसूचीमा राख्ने निर्णयको अधिकार सम्बन्धित बैंक तथा वित्तीय संस्थालाई दिएको छ ।
यसअघि २५ लाखभन्दा बढी कर्जा रकम बक्यौता रहेको ग्राहकको सुरक्षण सम्पत्तिलाई गैरबैंकिङ सम्पत्तिको रूपमा सकार गर्दा मात्र ऋणीलाई अनिवार्य रूपमा कालोसूचीमा समावेश गर्नुपर्ने व्यवस्था थियो ।
चालू आवको एकीकृत निर्देशनमा २५ लाख रुपैयाँसम्मको कर्जाको हकमा सम्बन्धित बैंक वा वित्तीय संस्थाले नै निर्णय गरी कालोसूचीमा समावेश गर्न सक्ने व्यवस्था थप गरेको हो ।
ऋणीलाई कालोसूचीमा राख्ने व्यवस्थामा केही कडाइ गरेको राष्ट्र बैंकका सहप्रवक्ता राजेन्द्र पण्डितले बताए । “यसअघि २५ लाखभन्दा माथिका ऋणीको बक्यौता रकम नबुझाएमा ऋणीको धितो बैंक वित्तीय संस्थाले सकार गर्दा अनिवार्य रूपमा कालोसूचीमा राख्नुपर्ने व्यवस्थालाई संशोधन गरी सोभन्दा मुनि ऋणीलाई पनि कालोसूचीमा राख्न सकिने व्यवस्था गरेको हो,” उनले भने, “तर, २५ लाखभन्दा थोरैको ऋणीको हकमा बैंक आफैंले निर्णय गरेर कालोसूचीमा राख्न सक्छ ।”
बैंक तथा वित्तीय संस्थाबाट कर्जा लिई लामो समयसम्म नतिर्ने तथा ठगीको नियतले बैंकिङ कारोबार गर्ने ऋणीलाई केही कसिलो बनाएको उनको भनाइ छ ।
एकीकृत निर्देशिकाले स्थगन कर जगेडा कोषमा रहेको रकम अन्य जगेडा कोषमा रकमान्तर गर्ने पुरानो व्यवस्था भने खारेज गरेको छ ।
केन्द्रीय बैंकले कार्यकारी प्रमुखले आफू आबद्ध भएको इजाजतपत्रप्राप्त संस्थाको व्यवसायमा संलग्न हुनुको अतिरिक्त यस बैंकबाट इजाजतपत्रप्राप्त अन्य कुनै पनि संस्थासँग सम्बन्धित व्यवसाय सञ्चालन गरेमा पनि त्यसलाई संस्थाको हितविपरीतको गतिविधिको रूपमा लिइने व्यवस्थालाई पनि हटाएको छ ।
केन्द्रीय बैंकले बैंक तथा वित्तीय संस्थाको प्रमुख कार्यकारी अधिकृतले आफूसँग सम्बन्धित सेवा सुविधा सम्बन्धमा बस्ने समितिको बैठकमा भाग लिन नपाउने व्यवस्था गरेको छ ।
बैंकहरूमा संस्थागत निक्षेप ५० प्रतिशत मात्र
बैंक तथा वित्तीय संस्थाले कुल निक्षेपमध्ये ५० प्रतिशतमात्र संस्थागत निक्षेप राख्न पाउने भएका छन् । यसअघि ६० प्रतिशतसम्म संस्थागत निक्षेप राख्न पाउने व्यवस्थालाई राष्ट्र बैंकले सोमबार निर्देशन जारी गर्दै घटाएको हो ।
यो नियमले धेरै संस्थागत निक्षेप लिएका बैंकहरूलाई अप्ठेरो पर्नेछ । ०७३ जेठसम्म बैंक तथा वित्तीय संस्थामा २० खर्ब निक्षेप छ । त्यसमध्ये ५० प्रतिशत रकम व्यक्तिगत निक्षेपकर्ताको छ ।
जेठसम्म बैंकहरूमा सर्वसाधारणको निक्षेप १० खर्ब ४९ अर्ब रुपैयाँ छ । केही बैंकमा व्यक्तिगत निक्षेपको तुलनामा संस्थागत निक्षेप धेरै भएकाले यसलाई मिलाउनका लागि केन्द्रीय बैंकले सीमा घटाएको हो ।
राष्ट्र बैंकले सरकारी तथा सरकारी स्वामित्वमा रहेका संस्था एवं संस्थान, संस्थान मातहत सञ्चालित विभिन्न कोषहरूका साथै बचत तथा ऋण सहकारी संस्था र पब्लिक लिमिटेड कम्पनीहरूलाई संस्थागतको परिभाषाभित्र समेटेको छ ।
यसअघि सहकारीको निक्षेपलाई संस्थागतको परिभाषामा समेटिएको थिएन ।
राष्ट्र बैंकले संस्थागत निक्षेपको दायरालाई समेत बढाएपछि बैंकहरूलाई सर्वसाधारण र संस्थागत निक्षेपकर्ताको अनुपात मिलाउनका लागि अझै ग्राहो हुनेछ ।
राष्ट्र बैंकका सहप्रवक्ता राजेन्द्र पण्डितले बैंक तथा वित्तीय संस्थाको जोखिम कम गर्न संस्थागत निक्षेपको सीमा कम गरिएको बताउँछन् । “संस्थागत निक्षेपकर्तामा मात्र भर पर्दा एउटै निक्षेप झिक्दा पनि बैंकलाई अप्ठेरो पर्न सक्छ,” उनले भने, “निक्षेपमा विविधीकरण होस् भन्नका लागि संस्थागतको सीमा घटाइएको हो ।”
राष्ट्र बैंकको निर्देशनअनुसार हाल बढी संस्थागत निक्षेप भएका बैंकहरूलाई यसको अनुपात मिलाउनका लागि एक वर्षको समयसिमा दिइएको छ । ५० प्रतिशतभन्दा बढी संस्थागत निक्षेप भएका बैंकले ०७४ असारसम्ममा तोकिएको सीमाभित्र झार्नुपर्ने व्यवस्था गरिएको छ ।
 
  कालोसूचीमा कडाइ गर्दै केन्द्रीय बैंक        ",bank
"﻿काठमाडौं, १८ साउन । लक्ष्मी क्यापिटल मार्केट लिमिटेड र मिर्मिरे माइक्रोफाईनान्स डेभलपमेन्ट बैंक लिमिटेडबिच शेयर रजिष्ट्रेशन सेवा (आरटिएस) का लागि सम्झौता भएको छ ।
सम्झौतामा मिर्मिरे माइक्रोफाईनान्स डेभलपमेन्ट बैंक लिमिटेडको तर्फबाट प्रमुख कार्यकारी अधिकृत बद्रि प्रसाद दुलाल र लक्ष्मी क्यापिटलको तर्फबाट प्रमुख कार्यकारी अधिकृत राजिव सापकोटाले हस्ताक्षर गरेका छन् ।
  लक्ष्मी क्यापिटल र मिर्मिरे माइक्रोफाईनान्स डेभलपमेन्ट बैंक बिच आरटिएस सम्झौता        ",bank
"﻿कारोबार संवाददाता
काठमाडौं, १९ साउन । विभिन्न क्षेत्रमा संलग्न भएका सहकारीलाई अब सरकारले आवास निर्माणमा समेत सहभागी गराउने भएको छ । आवासमा नागरिकको पहुँच वृद्धि गर्न भन्दै हाल सहरी विकास मन्त्रालयले सहकारी आवास निर्देशिका बनाइरहेको छ ।
“राष्ट्रिय आवास योजना, २०७१ मा सन् २०८० सम्म सबै नागरिकलाई आवास बनाउने उल्लेख छ, यो लक्ष्य पूरा गर्न सहकारी क्षेत्रलाई पनि संलग्न गराउन लागिएको हो,” राष्ट्रिय योजना आयोगका सदस्य डा. सुनिलबाबु श्रेष्ठले भने, “सहकारीमार्फत आवास निर्माणमा पुँजी संकलन गर्ने र यो पुँजी परिचालनमार्फत संयुक्त तथा पारिवारिक आवास निर्माण गर्ने सरकारको लक्ष्य छ ।”
सहकारीले आवास बनाउने क्षेत्रमा सरकारले पानी, विद्युत्, सडक र ढलजस्ता आधारभूत पूर्वाधार तथा जग्गा र सहुलियत कर्जा उपलब्ध गराउने श्रेष्ठले जानकारी दिए ।
“आवास आवश्यक पर्ने स्थानका नागरिकको सहभागितामा आवास सहकारी स्थापना गर्ने र त्यसैमार्फत सामुदायिक आवास बनाउने गरी प्रक्रिया अघि बढाइएको हो,” सहकारीमार्फत आवास निर्माण योजनामा क्रियाशील पूर्वसचिव सुरेशप्रकाश आचार्यले भने, “न्यून तथा मध्यमवर्गीय परिवारलाई लक्षित गरी बनाइने यस्ता आवासको व्यावसायिक प्रयोजन (बेचबिखन) गर्न भने पाइने छैन ।” व्यवस्थित सहरीकरणको अवधारणाअन्तर्गत बनाइने यस्ता भवनहरू भूकम्प–प्रतिरोधी हुनुपर्ने आचार्यको भनाइ छ ।
राष्ट्रिय जनगणना, २०६८ अनुसार नेपालमा कुल ४७ लाख ६७ हजार घरभवन (आवासीय संरचना) छन्, जसमा ५४ लाख २७ हजार परिवार बसोबास गर्छन् । आवासीय घरमध्ये ३३ प्रतिशत अस्थायी प्रकृतिका छन्, जसमध्ये ८५.२६ प्रतिशत घरपरिवार आफ्नै स्वामित्वको घरमा बस्छन् । विगत १५ वर्षमा घरभाडामा बस्नेको हिस्सा २ प्रतिशतबाट बढेर १२.८१ प्रतिशत पुगेको छ ।
चौधौं योजना अवधि (२०७३/७४–२०७५/७६) सम्ममा सहकारी क्षेत्रबाट गैरकृषिअन्तर्गत निर्माण क्षेत्रमा २ प्रतिशत र घरजग्गा, बहाल तथा व्यापारिक क्रियाकलापका क्षेत्रमा ५ प्रतिशत लगानी हुने अनुमान छ । सरकारी र निजी क्षेत्र पुग्न नसकेका आर्थिक–सामाजिक क्षेत्रमा सहकारीको योगदान बढाउने सरकारी योजना छ ।
सहकारी क्षेत्रलाई लघुवित्त कारोबारसँगै उत्पादन, बजारीकरण र सेवा प्रवाहमा संलग्न गराई उत्पादनमूलक कार्यमा संलग्न गराउनुपर्ने आवश्यकता योजनामा औंल्याइएको छ ।
  आवास निर्माणमा सहकारीलाई संलग्न गराइने, सहकारी आवास निर्देशिका बन्दै        ",bank
"﻿काठमाडौं, १९ साउन । सेञ्चुरी कमर्सियल बैंकले आफ्ना लगानी कर्तालाई हकप्रद सेयर दिने भएको छ । बैंकले भदौ ५ गतेदेखि ३० प्रतिशत (दश बराबर तीन) कित्ता हकप्रद शेयर दिने भएको हो ।
भदौ ५ गते निष्काशन हुने हकप्रद शेयरका लागि असोज ९ गतेसम्म आवेदन दिन सकिनेछ । ८५ करोड २२ लाख ४० हजार रुपैयाँ बराबरको सय रुपैयाँ अंकित ८५ लाख २२ हजार ४ सय कित्ता हकप्रद सेयर दिने तयारी गरेको हो ।
हाल बैंकको २ अर्ब ८४ करोड रुपैयाँ चुक्तापूँजी रहेकोमा हकप्रद पश्चात बैंकको चुक्तापूँजी ३ अर्ब ७० करोड रुपैयाँ पुग्ने भएको छ । बैंकको शेयरको निष्काशन तथा बिक्री प्रबन्धकमा सिभिल क्यापिटल मार्कट रहेको छ ।
सिभिल क्यापिटलको कार्यालय कमलादी र सेञ्चुरी बैंक लिमिटेडका शाखा कार्यालयहरुबाट दरखास्त दिन सकिने व्यवस्था गरिएको छ । बैंकको हाल ३१ शाखा, २८ एटीएम, ८ ओटा शाखारहित बैंकिङ्ग सेवा र दुई ओटा एक्सटेन्सन् काउन्टर रहेका छन् ।
  भदौ ५ मा सेञ्चुरी बैंकको ३० प्रतिशत हकप्रद जारी हुँदै        ",bank
"﻿कारोबार संवाददाता
काठमाडौं, २० साउन । सुनको भाउ उच्च भएपछि बजारमा गरगहनाको कारोबार सुस्ताएको छ । गत वर्ष साउनमा प्रतितोला साढे ४७ हजार रुपैयाँ हाराहारीमा रहेको सुनको भाउ यस साउनमा ११ हजार बढेर प्रतितोला ५९ हजार रुपैयाँसम्म पुगेको छ । भाउ उच्च भएपछि कारोबार पनि घटेको नेपाल सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा मूल्य बढेसँगै नेपाली बजारमा पनि सुनको भाउ उच्च भएको र कारोबार घट्दै गएकोे महासंघ अध्यक्ष मणिरत्न शाक्यले बताए । भूकम्पका कारण धेरै घरबार क्षति भएकाले पनि नेपाली सुनमा लगानी गर्न असमर्थ जस्तै भएको उनको बुझाइ छ ।
“त्यसमाथि बढ्दो महँगीले पनि नेपालीहरू सुनका गरगहना जोड्न उत्साहित छैनन्,” उनले भने । हिन्दू नारीको महान् चाड तीज नजिकिँदै गर्दासमेत बजारमा केही उत्साह नथपिएको उनले बताए ।
सुनलाई प्रतिष्ठासँग जोडेर हेर्ने प्रचलन रहेको नेपाली समाजमा हरेक पर्वमा नयाँ–नयाँ डिजाइनका गहना प्रयोग गर्नेहरूसमेत हाल गहना खरिदमा अनिच्छुक देखिएको व्यवसायी बताउँछन् । “मूल्य घटेमात्रै किन्ने आकर्षित होलान कि,” शाक्यले भने, “अहिले गहनाको रहरै लागे पनि महिलाहरू सुन किन्न हच्किन्छन् ।”
सामान्य उतार चढाव भइरहेको सुनको मूल्य केही दिनयता भने प्रतितोला ५९ हजार रुपैयाँमा स्थिर छ । अन्तरराष्ट्रिय बजार अवस्थाअनुसार अझै पनि नेपाली सुन बजार अन्योलमै रहेको उनले बताए । मूल्यमा केही उतार चढाव भए पनि घटेर फेरि प्रति तोला ५४–५५ हजारमा फर्किने सम्भावना न्यून रहेको शाक्यको आँकलन छ ।
  मूल्यवृद्धिले सुस्तायो सुनको कारोबार        ",bank
"﻿कारोबार संवाददाता
काठमाडौं, २० साउन । नेपालमा सञ्चालित जीवन बिमा कम्पनीहरूले विदेशमा समेत सम्पर्क कार्यालय विस्तार गर्ने तयारी गरेका छन् । विदेशमा कामदारका रूपमा रहेका नेपालीहरूलाई बिमासम्बन्धी सेवा प्रदान गर्न कार्यालय खोल्ने तयारी गरिएको हो ।
बिदेसिएका नेपाली कामदारको म्यादी जीवन बिमा नवीकरण सेवा उपलब्ध गराउन यस्ता कार्यालय विस्तार गर्न लागिएको हो । विदेशमा सम्पर्क कार्यालय सञ्चालन गर्न नेपाल लाइफ, लाइफ इन्स्योरेन्स कम्पनी, मेट लाइफ, गुराँसलगायतका कम्पनीहरूले प्रस्ताव गरेको बिमा समितिले जनाएको छ ।
कम्पनीहरूले अधिकांश खाडीमुलुक, मलेसिया, अस्ट्रेलियालगायतका मुलुकमा सम्पर्क कार्यालय सञ्चालन गर्न इच्छुक रहेको समितिले बताएको छ ।
व्यवस्थापिका संसद्को अन्तरराष्ट्रिय सम्बन्ध तथा श्रम समितिले वैदेशिक रोजगारीमा गएका कामदारको पुन श्रम स्वीकृति तथा बिमा नवीकरणसम्बन्धी सेवा सम्बन्धित मुलुकमा गराउन निर्देशन दिएको थियो । सोहीअनुरूप बिमा कम्पनीहरूलाई विदेशमा सम्पर्क कार्यालय सञ्चालन गर्न सल्लाह दिइएको बिमा समितिका अध्यक्ष प्रा.डा. फत्तबहादुर केसीले बताए ।
“यस्ता सम्पर्क कार्यालय सञ्चालन गरेमा म्यादी बिमाको नवीकरणको साथै अन्य योजना पनि बिक्री हुन सक्नेछ,” उनले भने, “यसले कम्पनीको व्यवसाय पनि विस्तार हुनेछ भने कामदारहरू सुरक्षित रहनेछन् ।”
विदेशमा कार्यालय सञ्चालन गर्न बिमा समिति, नेपाल राष्ट्र बैंक तथा सम्बन्धित मुलुकको नियमन निकायको अनुमति आवश्यक पर्छ । इच्छुक कम्पनीहरू यसैको अध्ययनमा लागेकोे नेपाल लाइफ इन्स्योरेन्स कम्पनीका प्रमुख कार्यकारी अधिकृत विवेक झाले जानकारी दिए । “अध्ययनपश्चात् कार्यालय स्थापनाको काम अगाडि बढ्नेछ,” उनले भने, “आगामी दुई वर्षभित्र विदेशमा सम्पर्क कार्यालय सञ्चालन गर्ने योजना बनाएका छौं ।”
कम्पनीहरूले विदेशमा कार्यालय विस्तार गर्ने तयारी गरे पनि अहिलेको अवस्थामा यो ‘हतार’ भएको प्राइम लाइफ इन्स्योरेन्स कम्पनीका प्रमुख कार्यकारी अधिकृत मनोजकुमार भट्टराई बताउँछन् । “विदेशमा कार्यालय सञ्चालन गर्दा निश्चित पुँजी पु¥याउनु पर्ने हुन्छ, तर, अहिले हाम्रो व्यवसाय बल्ल ३१ अर्ब पुगेको छ । यो आकार अन्तरराष्ट्रिय क्षेत्रमा पुग्नका लागि सानो हो,” उनले भने ।
त्यसैले अहिले नै अन्य मुलुकमा जानु जोखिमपूर्ण हुन सक्ने उनले बताए । “नेपालमा त बल्ल चार प्रतिशतमा बिमाको पहुँच पुगेको छ, त्यसैले अहिले नै विदेशमा जानु हतार गर्नुहुँदैन,” उनले भने ।
वैदेशिक रोजगारीका लागि खाडीलगायतका मुलुकहरूमा जाने नेपाली कामदाहरू दिनप्रतिदिन जोखिममा छन् । सम्बन्धित कम्पनीहरूले नेपाली कामदाहरूको सुरक्षामा चासो नराख्ने हुँदा दुर्घटनामा परेका कामदाहरूको बिचल्ली हुने गरेको समाचार आउन थालेपछि सरकारले २०६४ देखि म्यादी बिमासम्बन्धी व्यवस्था गरेको हो ।
  विदेशमा सेवा बढाउँदै नेपाली बिमा कम्पनी, कार्यालय खोल्न अनुमति माग        ",bank
"﻿कारोबार संवाददाता
काठमाडौं, २१ साउन । लक्ष्मी बैंक तथा लक्ष्मी क्यापिटल मार्केटको लक्ष्मी म्युचुअल फण्डअन्तर्गत सञ्चालित लक्ष्मी भ्याल्यु फण्ड–१ का एकाइ धनीले २५ प्रतिशत नगद प्रतिफल पाउने भएका छन् ।
क्यापिटलको सञ्चालक समितिले उक्त नगद वितरण गर्ने प्रस्तावलाई स्वीकृति प्रदान गरेको छ भने धितोबोर्डले पनि अनुमोदन गरिसकेको जनाइएको छ ।
हाल लगानीकर्ताले नगद लाभांश कम मात्रामा पाइरहेको अवस्थामा यस योजनाले म्युचुल फण्डमा लगानी गर्ने विश्वासलाई थप बल मिल्ने विज्ञप्तीमा जनाइएको छ । सो म्युचुअल फण्डको योजना प्रवद्र्धक लक्ष्मी बैंक हो भने योजना व्यवस्थापक लक्ष्मी क्यापिटल हो ।

  लक्ष्मी भ्याल्यु फण्ड–१ ले २५% नगद लाभांश दिने        ",bank
"﻿यादव हुमागाईं
काठमाडौैं, २१ साउन । कर्जा र निक्षेपबीचको अनुपात (स्प्रेडदर) ७ प्रतिशत कायम गर्नुपर्ने नीतिविरुद्ध लघुवित्त बैंकरहरूले लबिङ थालेका छन् । नेपाल राष्ट्र बैंकले चालू आर्थिक वर्षको मौद्रिक नीतिमार्फत घोषणा गरेको यो व्यवस्था हटाउन उनीहरूले लबिङ गरेका हुन् ।
लघुवित्त बैंकहरू ग्रामीण क्षेत्रमा रहेर काम गर्नुपर्ने र उनीहरूको सञ्चालन खर्च उच्च हुने भएकाले ७ प्रतिशत स्प्रेडदरमा काम गर्न नसकिने भन्दै यसलाई हटाउनका लागि दबाब दिएका हुन् । लघुवित्त बैंकहरूको संगठन नेपाल लघुवित्त बैंकर्स संघका पदाधिकारीले केही दिनअघि मात्र गर्भनर डा. चिरञ्जीवी नेपालसँग भेट गरी तोकिएको स्प्रेडदरमा काम गर्न नसकिने भन्दै पुनर्विचार गर्न आग्रह गरेका थिए ।
“हामी ग्रामीण क्षेत्रमा बसेर काम गर्ने भएकाले सञ्चालन लागत नै उच्च छ” संघका अध्यक्ष धर्मराज पाण्डेले भने, “त्यसैले अहिले तोकिएको स्प्रेडमा काम गर्न ग्राहो छ ।”
लघुवित्तको व्याजदर चर्को भएको गुनासो बढेपछि राष्ट्र बैंकले पहिलो पटक व्याजदरमा स्प्रेड तोकेको हो । यो व्यवस्थाअनुसार लघुवित्तहरूले आफ्नो कोषको लागतमा ७ प्रतिशतसम्म जोडेर कर्जा लगानी गर्न पाउनेछन् । राष्ट्र बैंकले २ वर्षअघि नै बैंकहरूलाई ५ प्रतिशत स्प्रेड तोकेको थियो ।
हाल लघुवित्त संस्थाहरूको पुँजीको लागत (कस्ट अफ फन्ड) ६ प्रतिशत रहेको छ । यसमा अहिलको स्प्रेड जोड्दा ऋणीसँग अधिकतम १३ प्रतिशतसम्म व्याज लिन पाउँछन् । तर, अहिले लघुवित्त कम्पनीहरूले २५ प्रतिशतसम्म व्याज लिएको गुनासो छ ।

संघका अध्यक्ष पाण्डे भने बजारको व्याजदर घटेसँगै लघुवित्तले पनि व्याजदर घटाउँदै लगेको दाबी गर्छन् । “संघले ६ महिनाअघि नै २० प्रतिशतभन्दा बढी व्याज नलिन निर्देशन दिइसकेको छ” उनले भने, “लघुवित्त कारोबार गर्ने अरु संस्थाका कारण लघुवित्त विकास बैंकलाई बढी व्याज लियो भन्ने आरोप आएको हो ।”
लघुवित्तहरूले घर–घरमा पुगेर वित्तीय सेवा दिएकाले व्याजदरको सवाल ठूलो नभएको अध्यक्ष पाण्डेको तर्क छ । लघुवित्तले घरमै पुगेर सेवा दिँदा समय र यातायात खर्च बचत भएको, विनाधितो दिने भएकाले मूल्यांकनको खर्च बचेकाले व्याजदर बढी भए पनि सबै हिसाब गर्दा महँगो नपर्ने उनको भनाइ छ ।
राष्ट्र बैंकका डेपुटी गर्भनर शिवराज श्रेष्ठ भने लघुवित्तका लागि तोकिएको स्प्रेडदर उपयुक्त भएकाले यसबाट पछि नहट्ने बताउँछन् । “अहिले गाउँ गाउमा बाटो र सञ्चारको विकास भएको अजस्थामा यो स्प्रेडदर बढी होइन” उनले भने, “यसबाट पछि हट्ने होइन, हाम्रो सुपरिवेक्षणमा कायम नगरेको भेटिए कारबाही गछौं ।”
राष्ट्र बैंकका अनुसार हाल ४२ वटा लघुवित्त विकास बैंक सञ्चालनमा छन् । जसले १ हजार २५८ शाखाबाट १७ लाख ९३ हजार सर्वसाधारणलाई सेवा दिइरहेका छन् । यसबाहेक २ दर्जन गैरसरकारी संस्था र बचत तथा ऋण सहकारीहरूले पनि लघुवित्त सेवा सञ्चालन गर्दै आएका छन् ।
लघुवित्तका कारण ग्रामीण क्षेत्रमा वित्तीय पहुँच बढे पनि चर्को व्याजदर, दोहोरो कर्जालगायतका कारणले यसमा विकृत्ति समेत बढ्दै गएको छ । यही कारण राष्ट्र बैंकले नयाँ लघुवित्तको अनुमति दिन बन्द गरेर ई–म्यापिङ विधिबाट यिनीहरूको वित्तीय पहुँचबारे अध्ययन गरिरहेको छ ।
अध्ययन प्रतिवेदन आएपछि लघुवित्तको अनुमति, पुँजी वृद्धि, मर्जर र वित्तीय पहुँचका विषयमा योजना बनाउने केन्द्रीय बैंकले बताएको छ ।
  स्प्रेडदर हटाउन लघुवित्त बैंकरहरूको लबिङ        ",bank
"﻿काठमाडौं, २१ साउन । किसान माइक्रोफाइनान्सले गत आर्थिक वर्षमा एक करोड ३४ लाख रुपैयाँ मुनाफा कमाएको छ ।
अघिल्लो आवमा माइक्रोफाइनान्सको मुनाफा ५६ लाख कमाएको थियो । यो अवधिमा मुनाफा १४० प्रतिशतले बढेको छ ।
दुई करोड चुक्ता पूँजी रहेको माइक्रोफाइनान्सको खराब कर्जा शून्य दशमलव ५७ प्रतिशत मात्र रहेको छ । अघिल्लो आवमा १ दशमलव ३५ प्रतिशत रहेको थियो ।
माइक्रोफाइनान्सको जगेडा कोषमा १ करोड ९७ लाख रुपैयाँ रहेको छ । अघिल्लो आवमा ९३ हजार ६२ लाख रहेको थियो । कम्पनीले गत आवमा ८ करोड ४५ लाख रुपैयाँ निक्षेप संकलन गरेको थियो भने अघिल्लो आवमा चार करोड ५२ लाख रहेको थियो ।
कम्पनीले कर्जा लगानी बढाएको छ । अघिल्लो आवमा २१ करोड ११ लाख कर्जा लगानी गरेको थियो गत आजमा ४१ करोड ६३ लाख रुपैयाँ कर्जा लगानी गरेको छ ।
कम्पनीको प्रोभिजनमा ४९ लाख २१ हजार रुपैयाँ राखेको छ । अघिल्लो आवमा सात लाख ५६ हजार रहेको थियो ।
  किसान माइक्रोको नाफा एक करोड ३४ लाख, खराब कर्जा शून्य दशमलव ५७ प्रतिशत        ",bank
"﻿काठमाडौं, २१ साउन । रावा खोला हाइड्रोले साधरण शेयर (आईपिओ) खुल्ला गरेको छ । खोटाङ जिल्लामा रहेको हाइड्रोले खुल्ला गरेको सेयर स्थानीयले साउनभर आवेदन फर्म भर्न पाउने छन् ।
६.५ मेगावाट क्षमताको रावा खोला जलविद्युत योजना निर्माणका लागि लगानी जुटाउन दूधकोसी हाइड्रोपावर कम्पनीले सेयर आवेदन खुल्ला गरेको कम्पनीले जनाएको छ ।
सेयर आवेदन संकलन गर्ने कम्पनीले गोल्डेन ड्रिम्स इन्भेस्टमेन्ट कम्पनी, माल्टा दूधकोसी इन्भेस्मेन्ट कम्पनी, पारुहाङ पावर प्लस प्रालि, कोटगढी हाइड्रो इन्भेस्मेन्ट कम्पनी र स्वरोजगार इन्भेस्मेन्ट कम्पनीलाई जिम्मेवारी दिएको छ ।
करिब १ अर्ब २५ करोड लागतमा निर्माण सम्पन्न हुने योजना निर्माणका लागि ३० प्रतिशत रकम शेयर लगानीकर्ताबाट जुटाइने र ७० प्रतिशत रकम नेपाल बैंक लिमिटेडको अगुवाईमा प्रभू, काष्ठमण्डप, सिटिजन, र भिवोर बैंकले लगानी गर्ने कम्पनीले जनाएको छ ।
  रावा खोला जलविद्युत् अायाेजनाको आईपिओ अायो        ",bank
"५ कात्तिक, काठमाडौं । लक्ष्मि बैंकले १० प्रतिशत बोनस सेयर दिने भएको छ । बैंकको कात्तिक १ गते बसेको सञ्चालक समितिको बैठकले यो प्रस्ताव गरेको छ । बैंकले कर प्रयोजनको लागि ०.५३ प्रतिशत नगद लाभांश समेत दिने प्रस्ताव गरेको छ ।  यो प्रस्ताव राष्ट्र बैंकले स्वीकृत गरेपछि र बैंकको आफ्नै साधारण सभाबाट पारित भएपछि वितरण हुनेछ ।
",bank
"﻿२२ असार, नारायणगढ । सेन्चुरी कमर्सियल बैंकले आफू बैंकिङ ऐन अन्तर्गत रहेर आफ्नो कारोबार सञ्चालन गर्दै आएको जनाएको छ ।शनिबार बैंकको नारायणगढ शाखामा पत्रकार सम्मेलनको आयोजना गरी ऋणीसँग असुलीका सम्बन्धमा विभिन्न सञ्चार माध्यमहरुमा आएका समाचारप्रति बैंकले आफ्नो गम्भीर ध्यानाकर्षण भएको समेत जनाएको हो ।
लिंक इन्टरनेशनको नाममा संस्थाका प्रोप्राइटर माधव कुमार गौतमले बैंकबाट पटक पटक गरी तीन करोड २० लाख रुपैयाँ ऋण लिएर कारोबार गरेको बैंकले जनाएको छ । गौतमले ऋणको अपचलन गरेपछि लिंक इन्टरनेशनलको नाममा धितो राखिएको घरजग्गा बैंकले सकारेको समेत बैंकका क्षेत्रीय प्रबन्धक गोकर्ण दुवाडीले जानकारी दिए ।
‘हामीले लिंकको नाममा मोटरसाइकल र कारको रिकण्डीसन हाउस सञ्चालन गर्न रकम दिएका थियौँ’ दुवाडीले भने, ‘तर अनुगमनमा जाँदा ऋणको अपचलन देखियो, अनि हामी बैंकिङ ऐन अन्तर्गत प्रकृया अगाडि बढाएका हौँ ।’
बैंकको धितोको रुपमा रहेको गौतमकी पत्नी अनु भट्टराई गौतमको जग्गा ऋणीले बिक्री गरी बैंकलाई साँवा ब्याज गरि ७८ लाख रुपैयाँ मात्र बुझाएको दुवाडीले जानकारी दिए । गौतमले ७८ लाख रुपैयाँ बुझाउँदा ब्याज र साँवा केही घटेको र हाल गौतमले बैंकलाई करिब दुई करोड ८० लाख रुपैयाँ तिर्नुपर्ने देखिएको दुवाडीले बताए ।
बैंकले ऋणी गौतमलाई पटक पटक ऋण तिर्नको लागि पत्राचार गर्दा समेत बक्यौता कर्जा रकम नतिरी बेवास्ता गरेपछि बैंकले ३५ दिने सार्वजनिक सूचना प्रकाशित गरेको पत्रकार सम्मेलनमा बताइएको छ ।
बैंकले सूचना जारी गर्दा समेत ऋणी गौतमले बैंकमा सम्पर्क नगरेपछि उनको धितो बन्धक रहेको घरजग्गा बैंकले आफ्नो नाममा सकार गरेको क्षेत्रीय प्रबन्धक दुवाडीले बताए ।
बैंकले पटक पटक पत्राचार गर्दा समेत ऋणीले घर खाली नगरेपछि बैंकले बाध्य भएर स्थानीय प्रशासन, प्रहरी र भरतपुर उपमहानगरपालिकाको सहयोगमा घर खाली गरेको पत्रकार सम्मेलनमा जानकारी दिइयो ।
मिति २०७२ चैत ४ गते गौतमले आफूले घर खाली गर्नर् स्थानीय प्रशासनको रोहबरमा १५ दिन थप म्याद माग गरेको र नगरेमा बैंक आफैले घर खाली गरे हुन्छ भनेकोमा म्याद थप गर्दा १५ दिन नपुग्दै उनले जिल्ला अदालत चितवनमा निशेधाज्ञाको मुद्दा दायर गरेको दुवाडीले जानकारी दिए ।
गौतमले पटक पटक निशेधाज्ञाको मुद्दा दायरी गरेकोमा चितवन जिल्ला अदालतबाट उक्त मुद्दाहरु खारेज गरिएपछि घर खाली गरिएको दावी बैंकको छ ।
घर खाली गराउँदा बैंकले घरमा रहेको सामानहरु मुचुल्का गरि सुरक्षित राखेको समेत बैंकले जनाएको छ । बैंकले मुचुल्का गरि ताला लगाएको घरमा ऋणीले साउन २१ गते शुक्रबार आफूखुसी ताला तोडेपछि पत्रकार सम्मेलन गरि घटनाको बारेमा जानकारी गराएको हो ।",bank
"﻿काठमाडौं, २३ साउन । पोखरा फाइनान्सले आफ्ना सेयर लगानी कर्तालाई १३ दशमलव ५० प्रतिशत बोनस सेयर दिने प्रस्ताव गरेको छ ।
फाइनान्सको साउन २० गते बसेको बोर्ड बैंठकले यस्तो प्रस्वात गरेको नेपाल स्टक एक्सचेन्जलाई जनाएको छ ।
नेपाल राष्ट्र बैंकले स्विकृत गरेपछि तथा फाइनान्सको आगामी साधारण सभाले पारित गरेपछि मात्र कार्यान्वयन हुने छ ।
  पोखरा फाइनान्सबाट १३ दशमलव ५० प्रतिशत बोनस सेयरको प्रस्ताव        ",bank
"३२ साउन, काठमाडौं । विगत २१ वर्षदेखि सञ्चालित युनाइटेड फाइनान्स लिमिटेडले आर्थिक वर्ष ०७२/७३ को असार मसान्तसम्म खुद नाफा ५२ दशमलव ५७ प्रतिशतले वृद्धि भएको छ ।
सोही अवधिमा कूल निक्षेप ४ अर्ब ५४ करोड संकलन गरेको फाइनान्सले विभिन्न क्षेत्रमा ३ अर्ब ९६ करोड रुपैयाँ कर्जा प्रवाह पनि गरेको छ ।
त्यसैगरी सञ्चालन मुनाफा १५ करोड ७६ लाख र खुद मुनाफा १३ करोड ८८ लाख आर्जन भएको युनाइटेड फाइनान्सले जनाएको छ । खुद मुनाफामा गत वर्षको सोही अवधिको तुलनामा ५२.५७ प्रतिशतले वृद्धि भएको हो ।
त्यसैगरी फाइनान्सको चुक्ता पूँजी ४६ करोड ३९ लाख ३५ हजार रुपैयाँ छ र सञ्चित कोषमा २६ करोड ३५ लाख ५७ हजार २ सय ८६ रुपैयाँ छ ।
यस आर्थिक वर्षमा कम्पनीलेे निष्कृय कर्जा ०.४३ प्रतिशत कायम राख्न सफल भएको छ ।
युनाइटेड फाइनान्स कम्पनिको मुख्य कार्यालय दरवारमार्ग, काठमाडौंमा अवस्थित छ । मुख्य कार्यालयसहित युनाइटेड फाइनान्सले विराटनगर, बुटवल, नेपालगञ्ज, पोखरा, नारायणगढ, दाङ, वीरगञ्ज तथा काठमाडौंका न्यूरोड, कालीमाटी र गठ्ठाघरबाट समेत सेवा प्रदान गरिरहेको छ ।",bank
"१ भदौ, काठमाडौं । भूकम्प र भारतीय नाकाबन्दीका बाबजुद वाणिज्य बैंकहरुको नाफा उल्लेख्य बढेको छ । मुलुकमा सञ्चालमा रहेका २८ वाणिज्य बैंकहरुमध्ये १८ वटा बैंकले अर्बभन्दा बढी नाफा कमाएका छन् । गत वर्षमात्रै १० वटा बैंक अर्बपतिको क्लबमा उक्लिएका छन् ।
मुलुकको कुल ग्राहस्थ उत्पादन जम्मा पाँच अर्ब रुपैयाँले अर्थात् ०.७७ प्रतिशतले मात्रै बढेको अवस्थामा बैंकहरुको नाफा भने २९ प्रतिशतले बढेको छ । कुनै एउटा यस्तो बैंक छैन, जसको नाफा घटेको होस् ।
बैंकहरुले प्रकाशित गरेको वित्तीय विवरणअनुसार ०७३ असार मसान्तममा वाणिज्य बैंकहरुले ३६ अर्ब ७१ करोड रुपैयाँ खुद नाफा कमाएका छन् । यो नाफाको वृद्धिदर मुलुकको सामान्य अवस्थामा भएको नाफाभन्दा बढी हो ।
जब कि गत वर्ष भूकम्पको असर, मधेस आन्दोलन र भारतीय नाकाबन्दीका कारण मुलुकको अर्थतन्त्र डामाडोल भएको थियो । तर, बैंकिङ क्षेत्रमा त्यसको असर देखिएन ।
एक वर्षको यो अवधिमा बैंकहरुको कूल निक्षेप २१ प्रतिशतले बढेर १७ खर्ब ६४ अर्ब ४९ करारोड रुपैयाँ पुगेको छ । त्यसैगरी, कूल कर्जा २६ प्रतिशतले बढेर १३ खर्ब ८१ अर्ब ३१ करोड रुपैयाँ पुगेको छ । वर्षभरीमा बैंकहरुको व्यवसायको आकारको वृद्धिभन्दा नाफाको वृद्धि बढी छ ।
बैंकहरु ग्राहकमूखी होइन, आफूमुखी भए
बैंकहरु ग्राहकमैत्री नभएकाले अर्थतन्त्र स्थिर रहँदा पनि उनीहरुको नाफा बढेको राष्ट्र बैंकका पूर्वकार्यकारी निर्देशक भाष्करमणि ज्ञवालीले अनलाइनखबरलाई बताए ।
‘बैंकहरु ग्राहकमुखी नभएर आफुमुखी हुँदाखेरी उनीहरुको नाफा बढेको हो,’ ज्ञवालीले भने- ‘अहिलेको अवस्थामा बैंकहरुले नाफामा गरेको प्रगति हेरेर बैंकहरुले राम्रो गरे भन्ने अवस्थाचाहीँ म देख्दिन ।’
ज्ञवालीका अनुसार भूकम्प र नाकाबन्दीबाट बैंकहरुलाई समस्या पर्नसक्ने भन्दै नियामक राष्ट्र बैंकले कर्जाको पुनरतालिकीकरण गरी संभावित जोखिम व्यवस्थाका लागि बैंकहरुले छुट्याउनु पर्ने रकममा सहुलियत दिएका कारणले पनि बैंकहरुको नाफा बढ्न महत्वपूर्ण योगदान पुगेको हो ।

विश्व बैंक र अन्तराष्ट्रिय मुद्रा कोषलगायतका अन्तराष्ट्रिय संस्थाहरुले नेपाली बैंकहरु ग्राहकमैत्री हुन नसकेका कारण मालामाल नाफा कमाएको भन्दै त्यसको उचित व्यवस्थापन गर्न राष्ट्र बैंकलाई सुझाव दिँदै आएका छन् ।
उद्योगी भन्छन्- बैंक हाम्रो सुखदुखका साथी हुन सकेनन्
नेपालका बैंकहरु उद्योगी प्यापारीको सुखदुखको साथी हुन नसकेको नेपाल उद्योग वाणिज्य महासंघका अध्यक्षसमेत रहेका उद्योगी पशुपति मुरारका बताउँछन् ।
‘भूकम्प र नाकाबन्दीले उद्योगी/व्यवसायीहरु नराम्रोसँग थलिए । तर, त्यस्ता व्यवसायीलाई बैंकले एक पैसा छुट पनि दिएन । समयमा तिर्न नसक्दा उल्टो प्यानलाइज्ड गरिएको छ,’ मुरारकाले दुखेसो पोखे- ‘बैंक भनेको उद्योगी व्यवसायीको सुख-दुखको साथी हुनु पर्ने हो । तर नेपालका बैंकहरु कहिल्यै उद्योगीका साथी हुन सकेनन् ।’
बैंकहरुले ऋणको व्याज घटाउनुपर्दा विस्तारै घटाउने र बढाउनुपर्दा रातारात बढाउने गरेको ज्ञावाली र मुरारका दुबैको भनाइ थियो ।
१८ बैंक अर्बपति बने, यसैवर्ष १० थपिए
नेपाल बैंक, ग्लोबल आइएमइ बैंक, प्रभु बैंक, सिद्धार्थ बैंक, एनबी बैंक, एनएमबी बैंक, प्राइम बैंक, सिटिजन बैंक, एनआइसी एसिया र सानिमा बैंक पहिलोपटक अर्ब कमाउने बैंकको सूचीमा परेका छन् ।

लेखापरीक्षणपछि भने केही बैंकको नाफा केही करोड घट्न सक्ने सम्भावना रहेको देखिन्छ ।
केही बैंकहरुको नाफा लेखापरिक्षणमा ५/७ करोड रुपैयाँ घट्यो भने उनीहरु अरबपतिको सूचीबाट बाहिरिने छन् । जसरी अघिल्लो वर्ष अपरिस्कृत वित्तीय विवरणमा अर्ब बढी नाफा कमाएका ग्लोबल आइएमई र प्रभु बैंक लेखापरीक्षणपछि अर्बपतिको सूचीबाट बाहिरिएका थिए ।
यसअघि नबिल बैंक, राष्ट्रिय बाणिज्य बैंक, कृषि विकास बैंक, नेपाल इन्भेष्टमेन्ट बैंक, हिमालयन बैंक, स्ट्यान्डर्ट चार्टर्ड बैंक, नेपाल एसबीआइ र एभरेष्ट बैंकले मात्रै अर्ब कमाउँथे ।
अर्ब कमाउने बैंकध्ये पनि तीनवटा बैंकले २ अर्ब बढी नाफा कमाएका छन् ।
अघिल्लो वर्ष स्थिर सम्पत्ति बेचेर ४ अर्ब ६४ करोड नाफा कमाएको पूर्णसरकारी स्वामित्वको राष्ट्रि वाणिज्य बैंकले गत वर्ष २ अर्ब ६५ करोड रुपैयाँमा मात्रै नाफा कमाएको छ ।
तर, सरकारी स्वामित्वकै नेपाल बैंक आफ्नो सम्पत्ति बेचेर पहिलोपटक अरबपतिको क्लबमा मात्रै उक्लिएन कि सबैभन्दा धेरै नाफा कमाउने बैंक बनेको छ । नेपाल बैंक गत वर्ष ३ अर्ब २ करोड रुपैयाँ खुद नाफा कमाएको छ ।
निजी क्षेत्रका बैंकहरुमध्ये सबैभन्दा बढी कमाउनेको सूचीमा विगतका वर्षहरु झैं गत वर्ष पनि नबिल बैंक नै परेको छ । नबिलले २ अर्ब ८२ करोड १५ लाख रुपैयाँ नाफा कमाएको छ । अघिल्लो वर्ष १ अर्ब ८ करोड ८६ लाख र त्यसअघिको वर्ष २ अर्ब ३१ करोड रुपैयाँ कमाएको थियो ।
नाफाका हिसाबले नविल बैंकलाई इन्भेष्टमेन्ट बैंकले पछ्याइरहेको छ । अघिल्लो वर्ष १ अर्ब ९६ करोड ६१ ल्ाख रुपैयाँ कमाएको बैंकले गत वर्ष २ अर्ब ५५ करोड ८ लाख रुपैयाँ नाफा कमाएको छ ।
इन्भेष्टमेन्ट बैंकलाई पछ्याउँदै हिमालयन बैंक चौथो धेरै नाफा कमाउने बैंक बन्न सफल भएको छ । अघिल्लो वर्ष १ अर्ब ९ करोड रुपैयाँ नाफा कमाएको बैंकले गत वर्ष १ अर्ब ९१ करोड रुपैयाँ नाफा कमाएको छ । १ अर्ब ७३ करोड रुपैयाँ कमाउँदै एभरेष्ट बैंक पाँचौ र १ अर्ब ३८ करोड रुपैयाँ कमाउँदै ग्लोबल आइएमइ बैंक नाफाका हिसाबले छैठौं स्थानमा छ ।
त्यसैगरी, १ अर्ब ३३ करोड कमाउँदै नेपाल एसबिआई बैंक सातौ र १ अर्ब २६ करोड कमाउँदै स्टान्डर्ड चार्टर्ड बैंक आठौं स्थानमा छ ।
त्यस्तै, सिद्धार्थ बैंकले १ अर्ब २४ करोड, प्रभु बैंकले १ अर्ब २२ करोड, एनबी बैंकले १ अर्ब १९ करोड, एनएमबी बैंकले १ अर्ब १५ करोड, प्राइम बैंकले १ अर्ब १२ करोड, सिटीजन बैंकले १ अर्ब ८ करोड, एनआइसी एशियाले १ अर्ब ७ करोड र सानिमा बैंकले १ अर्ब १ करोड रुपैयाँ नाफा कमाएका छन् ।
सनराइज, माछापुछ्रे, कुमारी, एनसीसी, लक्ष्मी, मेगा, सेञ्चुरी र जनता, सिभिल बैंकले नाफा बढाए पनि अरबपतिको सूचीमा पर्न सकेनन् ।",bank
"५ भदौ, काठमाडौं । भारतीय रिजर्भ बैंक (आरबीआइ) को नयाँ गभर्नरमा उर्जित पटेल नियुक्त भएका छन् । भारतीय अर्थमन्त्री अरुण जेटलीको प्रस्तावमा मन्त्रिपरिषदले ५२ वर्षे पटेललाई आगामी ३ वर्षका लागि भारतीय अर्थतन्त्र हाँक्ने गभर्नरको जिम्मेवारी सुम्पिएको हो ।
गभर्नर रघुराम राजनको कार्यकालमा पटेलले मौद्रिक नीति विभागसहित डेपुटी गभर्नरकोरुपमा काम गरेका थिए । राजनको कार्यकाल सकिएपछि पटेललाई नयाँ गभर्नर नियुक्ति गरिएको हो । पटेललाई गभर्नरका लागि सरकारी समितिले सिफारिस गरेको थियो ।
त्यसो त, आफु अर्को कार्यकालका लागि दाबी नगर्ने बताउँदै गभर्नर राजनले नै पटेललाई गभर्नर बनाउन सिफारिस गरेका थिए ।
नवनियुक्त गभर्नर पटेलका अघि मूल्यवृद्धि नियन्त्रण र आर्थिक नीति र मौदि्रक नीतिबीच तालमेल मिलाउनु नै मुख्य चुनौति भएको भारतीय सञ्चारमाध्यमहरुले जनाएका छन् ।
यसअघिका गभर्नर राजनले आफ्नो कार्यकालमा मूल्यवृद्धि नियन्त्रण र बैदेशिक मुद्रा सञ्चितिमा उल्लेख्य प्रगति गर्दै भारतीय अर्थतन्त्रमा सुधार ल्याएका थिए ।
भारतीय अर्थमन्त्री जेटलीले ट्वीट गर्दै नवनियुक्त गभर्नर पटेलको समर्थन गरेका छन् । पटेलले आरविआइको नेतृत्व सफलतापूर्वक गर्नेमा आफु पूर्णविश्वस्त रहेको जेटलीले बताएका छन् ।
भारतीय निजी क्षेत्रले पनि पटेल गभर्नर हुँदा मौदि्रक नीति प्रभावकारी बन्ने भन्दै खुसी व्यक्त गरेका छन् ।
पटेलले अमेरिकी विश्वविद्यालयबाट विद्यावारिधी गरेका छन् । विश्वका ठूला अर्थतन्त्रहरुमध्ये भारतको अर्थतन्त्र पनि पर्छ । त्यसैले भारतीय रिजर्भ बैंकको गभर्नरले लिने नीतिले विश्वभर प्रभाव पार्ने भएकाले नयाँ गभर्नरको नियुक्तिलाई चासोपूर्णरुपमा हेरिन्छ ।
नेपालको कूल व्यापारको दुई तिहाई हिस्सा भारतसँग हुने भएकाले भारतीय गभर्नरले लिने नीतिले नेपालमा निकै ठूलो प्रभाव पार्छ ।",bank
"﻿५ भदौ, काठमाडौं । नेपाल लाइफ इन्स्योरेन्स कम्पनी तेस्रोपटक बेष्ट म्यानेज्ड लाइफ इन्स्योरेन्स कम्पनी अवार्डबाट पुरस्कृत भएको छ ।
न्यू बिजिनेस एज प्रालिको आयोजनामा न्यू बिज बिजनेश कन्क्लेभ तथा अवार्ड-२०१६ को अवसरमा कम्पनीलाई अवार्ड प्रदान गरिएको हो ।
कम्पनीले आव २०७२/७३को अवधिमा कुल बीमा शुल्क आम्दानी १०२५/६२ करोड हासिल गरी जीवन बीमा व्यवसायमा क्षेत्रमा करिब ३५ प्रतिशत बजार हिस्सा ओगटेको थियो ।
यस कम्पनीमा ३ सय भन्दा बढि कर्मचारी, १०हजार बढि अभिकर्ता तथा १५ लाख भन्दा बढि बिमितहरु छन् ।",bank
"६ भदौ, काठमाडौं । नेपाल इन्भेष्टमेन्ट बैंकले गत आर्थिक वर्षको नाफाबाट सेयरधनीलाई ४१ प्रतिशत लाभांस दिने घोषणा गरेको छ । गत वर्ष बैंकले २ अर्ब ५५ करोड ८ लाख रुपैयाँ खुद नफा कमाएको थियो । सो नाफाबाट बैंकले २० प्रतिशत बोनस सेयर र २१ प्रतिशत नगद लाभांस दिने घोषणा गरेको हो ।
इन्भेष्टमेन्ट बैंक गत आर्थिक वर्षको नाफाबाट सबैभन्दा पहिला लाभांस घोषणा गर्ने बैंक बनेको छ । बैंकको सोमबार बिहान बसेको सञ्चालक समितिको बैठकले लाभांस दिने निर्णय गरेको हो ।
सञ्चालक समितिको यो निर्णय पारित भए बैंकको चुक्ता पुँजी ८ अर्ब ७० करोड रुपैयाँ पुग्नेछ । हाल बैंकको चुक्ता पुँजी ७ अर्ब २५ करोड रुपैयाँ छ । यो बैंक ८ अर्ब रुपैयाँ चुक्ता पुँजी पुर्याउने पहिलो निजी क्षेत्रद्धारा प्रवर्द्धित बैंक बनेको छ ।
सञ्चालक समितिको यो निर्णय नियामक राष्ट्र बैंकले र बैंकको साधारणसभाले अनुमोदन गरेपछि मात्रै वितरण हुनेछ ।",bank
"६ भदौ, काठमाडौं । कर्मचारीले घेराउ गरेपछि नेपाल राष्ट्र बैंकको आज साँझ बस्ने भनेको सञ्चालक समितिको बैठक स्थागित भएको छ ।
केही दिनयता राष्ट्र बैंकमा कार्यरत एमाले समर्थित कर्मचारीहरुले विभिन्न माग राख्दै सञ्चालक समितिको बैठक बस्ने दिन गभर्नरको कार्यकक्षमा घेराउ गर्दै आएका छन् ।
तर, सोमबार भने केही सञ्चालकहरुले यस्तो अवस्थामा बैठक बस्न नसकिने भन्दै हिँडेपछि राष्ट्र बैंकको बोर्ड बैठक बस्न नसकेको हो ।
‘बाहिर कर्मचारी घेराउनमा बसेका छन्, भित्र कसरी बैठक गर्न सकिन्छ ?’ एक सञ्चालकले अनलाइनखबरसँग भने ।
राष्ट्र बैंकका कम्पनी सतिवसमेत रहेका सहायक प्रवक्ता राजेन्द्र पण्डितले आज बस्ने भनेको बोर्ड बैठक स्थगित भएको पुष्टि गरे ।
‘कर्मचारी साथीहरुको अवरोधपछि आजको बोर्ड बैठक स्थगित गरिएको हो,’ उनले भने । अन्तिम ग्रेड खाएका कर्मचारीहरुलाई स्वत उपल्लो तहको सुविदा दिनुपर्ने माग राख्दै एमाले समर्थित कर्मचारी संगठन नेपाल राष्ट्र बैंक कर्मचारी संघले गभर्नरको कार्यालय घेराउन गरेको हो ।
संघको तृतीय तहको अधिकृतस्तरको कर्मचारीले अन्तिम ग्रेड खाएको छ भने उसलाई स्वत द्धितिय तहको तलब/भत्ता दिनुपर्ने माग गरेको छ ।
गतवर्ष पनि यही समयमा संघले कर्मचारीको तलब ५० प्रतिशतले बढाउनुपर्ने लगायतका माग राख्दै गभर्ननरलाई राष्ट्र बैंकमा छिर्ने नदिने र कार्यालयमै थुन्ने काम गरेको थियो ।
यो पनि पढ्नुहोस् – ५० प्रतिशत भत्ता बढाउन माग गर्दै राष्ट्र बैंकका कर्मचारी धर्नामा",bank
"﻿इटलीका तटरक्षकले भनेका छन्, उनीहरुले सोमबार भूमध्येसागरबाट साढे ६ हजार आप्रवासीको उद्धार कार्यको समन्वय गरेका छन्।",bank
"१५ भदौ, काठमाडौं । लाइफ इ्रन्स्योरेन्स कर्पोरेशन नेपाल (एलआइसी) ले आकर्षक बीमा योजना सञ्चालनमा ल्याएको छ ।
कम्पनीले ‘तपाईँ खुसीको खाता खोल्नुहोस्’ भन्ने सन्देशका सात न्यूनतम् ७ वर्षदेखि ५० वर्ष उमेर समूहका सर्वसाधारणलाई लक्षित गर्दै ‘जीबन श्री’ नामक योजना सुरु गरेको हो ।
कम्पनीको उक्त नयाँ प्रोडक्टको सार्वजानिक मंगलबार बीमा समितिका अध्यक्ष डा. फत्तबहादुर केसीले गरे ।
सर्वसाधारणले यो कम्पनीमार्फत ५ लाखको पन्ध्र वर्षे बीमा गराउन सक्नेछन् । बीमितले पाँच वर्ष पि्रमियम तिरेर १५ वर्षको जोखिम न्यूनिकरण गर्नसक्ने कम्पनीले जनाएको छ । यो योजनामा बीमाशुल्क कम र प्रतिफल उच्च रहेको कम्पनीको दाबी छ ।
दुई वर्षको बीमाशुल्क भुक्तानी गरेपछि बीमितले कम्पनीबाट कर्जा तथा बीमा समर्पण सुविधासमेत लिन सक्ने कम्पनीले जनाएको छ ।",bank
"५ कात्तिक, काठमाडौं । माछापुछ्रे बैंकले १५ प्रतिशत लाभांश दिने भएको छ ।  बैंकको कात्तिक २ गते बसेको सञ्चालक समितिको बैठकले ९ प्रतिशत बोनस र ६ प्रतिशत नगद लाभांश दिने प्रस्ताव गरेको हो । बैंकले हाल जारी गरेर पुगेको चुक्ता पूँजी ७ अर्ब ३९ करोड रुपैयाँको आधारमा बोनस जारी गर्ने भएको हो । बैंकको बोनस पछि पूँजी ८ अर्ब ५ करोड पुग्नेछ । यो प्रस्ताव राष्ट्र बैंकले स्वीकृत गरेपछि र बैंकको आफ्नै साधारण सभाबाट पारित भएपछि वितरण हुनेछ । त्यस्तै, सिद्धार्थ इन्स्योरेन्स कम्पनीले २० प्रतिशत बोनस सहित हकप्रद पनि जारी गर्ने भएको छ ।  कम्पनीको कात्तिक १ गते बसेको सञ्चालक समितिको बैठकले २० प्रतिशत बोनस सेयर र त्यसपछि हुने चुक्ता पूँजीको आधारमा ३५ प्रतिशत हकप्रद सेयर जारी गर्ने प्रस्ताव गरेको हो । कम्पनीको प्रस्ताव बिमा समितिबाट स्वीकृत हुन र कम्पनीको साधारण सभाबाट पारित हुन बाँकी छ 
",bank
"२० भदौ, काठमाडौं । एनएमबि बैंक कोष प्रवर्द्धक रहेको एनएमबि म्यूचुअल फण्ड अन्र्तगत संचालन हुने एनएमबि हाईबि्रड फण्ड एल-१ को धितोपत्र निष्काशन आगामी भदौ २६ गतेबाट हुने भएको छ ।
प्रतिइकाई १० रुपैयाँका दरले न्यूनतम ६ करोड ८० लाख इकाई सर्वसाधारणका लागि बिक्री खुल्ला गरिएको एनएमबि क्यापिटलले जनाएको छ । बैंकले निष्काशन गरेको फण्ड छिटोमा भदौ ३१ गते निष्काशन बन्द हुने बताइएको छ ।
यसको धितोपत्र निष्काशन तथा बिक्री प्रबन्धकमा एनएमबि क्यापिटल लिमिटेड आफैं रहेको छ ।  निष्काशन भन्दा पहिले एनएमबि म्युचुअल फण्ड अन्तर्गत एनएमबि सुलभ इन्भेष्टमेण्ट फण्ड १ सञ्चालनमा रहेको छ ।
करिब २ वर्ष अगाडी निष्काशन गरिएको उक्त फण्डको २०७३ सावण मसान्तसम्मा खुद सम्पत्ति मूल्य १९.०३ रहेको छ ।
हाल बजारमा सञ्चालनमा रहेका प्रायः सबै योजनाहरुले राम्रो प्रतिफल दिइरहेको अवस्थामा आगामी दिनमा लगानीकर्ताहरुको लागि म्युचुअल फण्डको योजनामा लगानी गर्नु लगानीको राम्रो अवसर हुन सक्ने एनएमबि क्यापिटलले जनाएको छ ।",bank
"﻿फाइल फोटो
२० भदौ, काठमाडौं । यो दशैं/तिहारमा तपाईंले ३७ हजार रुपैयाँसम्म नयाँ नोट साट्न पाउनु हुने भएको छ । नेपाल राष्ट्र बैंकले सर्वसाधारणका लागि प्रतिव्यक्ति ३७ हजार रुपैयाँसम्म नयाँ नोट सटहीको सुविधा उपलब्ध गराउने जनाएको छ । गत वर्ष एक व्यक्तिले २२ हजार रुपैयाँ मात्रै नयाँ नोट साट्न पाउँथे ।
असोज १६ गतेदेखि २१ गतेसम्म काठमाडौं उपत्यकामा भए थापाथलीस्थित राष्ट्रको कार्यालय र उपत्यका बाहिरका राष्ट्र बैंकका पाँच वटै कार्यालयहरुमा सर्वसाधारणले नयाँ नोट साट्न पाउने छन् ।
एक व्यक्तिले ५, १०, २०, ५० र १०० का दुई/दुई प्याकेट नयाँ नोट साट्न पाउने राष्ट्र बैंकका सहायक प्रवक्ता राजेन्द्र पण्डितले जानकारी दिए । पूर्वकर्मचारीहरुलाई भने राष्ट्र बैंकले ५९ हजार रुपैयाँ बराबरका नयाँ नोट सहटी सुविधा उपलब्ध गराउने जनाएको छ ।
पण्डितकाअनुसार ५, १०, २०, ५० र १०० रुपैयाँका एक/एक बण्डल उपलब्ध गराइनेछ । गत वर्ष भने भूतपूर्व कर्मचारीलाई ५५ हजार रुपैयाँ मात्रै उपलब्ध गराइएको थियो ।
बैंक तथा वित्तीय संस्थाहरुले भने राष्ट्र बैंकबाट असोज ९ गतेदेखि असोज १४ गतेसम्म नयाँ नोट साट्न पाउनेछन् । दशैंका लागि आवश्यक पर्ने पर्याप्त नयाँ नोटको व्यवस्था गरिएको सहायक प्रवक्त पण्डितले जानकारी दिए ।",bank
"२० भदौ, काठमाडौं । नेपाल एसबिआई बैंक लिमिटेड र पोखरा उपमहानगरपालिकाबीच विश्व प्रसिद्ध पर्यटन गन्तब्यको रुपमा परिचित पोखराको फेवातालको सौन्दर्यकरण तथा सरसफाई सम्बन्धि समझदारी भएको छ ।
पोखरास्थित होटल ग्रयान्डीमा आज आयोजित एक कार्यक्रमका बीच बैकका नायव कार्यकारी अधिकृत एवं प्रमुख सञ्चालन अधिकृत विजयकुमार त्यागी र पोखरा उपमहानगरपालिका कार्यालयका निमित्त प्रमुख कार्यकारी अधिकृत ओमराज पौडेलले समझदारीपत्र अदान प्रदान गरे ।
समक्षदारीपत्र बमोजिम बैंकले फेवातालको किनार (बाराहीघाट देखि गैह्राको चौतारासम्म) मा हाल निर्माण भएको फुट ट्रयाकमध्ये १०० देखि २०० मिटर क्षेत्र वरिपरी अधिकतम १५ वटा विश्राम स्थल/अवलोकन सेड निर्माण गर्ने, सो वरिपरि आकर्षक बगैँचा तयार पार्ने र हरियालीको विकास गर्ने कार्य गर्नेछ ।
सोही समझदारीपत्र अन्तर्गत बैंकले उक्त स्थानमा स्थानीय एवं बाहृय पर्यटकको सुविधालाई ध्यानमा राखी महिला र पुरुषका लागि छुट्टाछुट्टै शौचालय, स्वच्छ पिउने पानी वितरण कक्ष, बैंकिङ्ग टर्मिनल कक्षको समेत निर्माण/विकास गर्नेछ ।
हाल बाराही घाटमा निर्मित उद्धार टावरको सौन्दर्यकरण तथा सोको वरपर नगरपालिकाले तोकेको क्षेत्रफलसम्मको ल्याण्डस्केपिङ समेत बैंकले गर्नेछ ।
संरचना निर्माणका अतिरिक्त बैंकले निर्माण गरेको एवं सौन्दर्यकरण गरेको सम्पुर्ण संरचनाको ५ वर्षसम्स मर्मत संभार गर्ने जिम्मेवारी समेत बैंक स्वयंले निर्वाह गर्नेछ । उपरोक्त कार्यहरु आरम्भ गर्न बैंकलाई आजै कार्यादेश समेत प्रदान भएको छ ।",bank
"२० भदौ, काठमाडौं । मेगा बैंकल सानै उमेरदेखि बचत संस्कृति विकास गर्ने उद्देश्यले ‘नानीमा लागेको बानीः आज बचाउँ- जिन्दगीभरी रमाउँ’ नामक अभियानको घोषणा गरेको छ ।
मेगा बैंकका प्रमुख कार्यकारी अधिकृत अनिलकेशरी शाहले सोमबार राजधानीमा एक कार्यक्रम बीच अभियानको घोषणा गरे । समाजका सबै तहमा बैंकिङ कारोबारलाई प्रोत्साहन गर्ने नेपाल सरकारको उद्देश्यलाई ध्यानमा राखी मेगा बैंकले यो अभियान ल्याएको शाहले बताए ।
‘मेगा बैंकले वित्तीय समावेशितालाई आफ्नो मुख्य लक्ष्य बनाउँदै आएको छ । वित्तीय समावेशिताको पहिलो खुड्किला खाता खोल्दादेखि नै सुरु हुन्छ । सानो उमेरदेखि नै बचत गर्ने बानी विकास भएमा जिन्दगीभर त्यो बानी रहिरहन्छ ।’
उनले भने-‘अन्य मुलुकको तुलनामा नेपालको बचत दर अत्यन्त न्यून रहेको तथ्यलाई ध्यानमा राख्दै बचत संस्कृतिको विकास गर्न हामीले यो अभियान सुरु गरेका हौँ ।’
यो अभियानलाई सार्थक बनाउन बैंकले नेपाली राष्ट्रिय क्रिकेट टिमका कप्तान पारस खड्का र चर्चित अभिनेत्री पि्रयंका कार्कीलाई ‘मेगा सेभिङ स्टार’ नियुक्त गरेको छ । युवाहरुलाई बैंकिङ शिक्षाको माध्यमबाट बचत गर्ने बानीको विकास गराउन क्रिक्रेटर खड्का र सिनेस्टार कार्की देशभरका विद्यार्थीमाझ पुग्ने छन् ।
‘यो अभियानको मुख्य उद्देश्य भनेको देशभरका स्कूल र कलेजका विद्यार्थीमाझ पुगेर बैंकिङ बानीको प्रोत्साहन गर्दै ‘मेगा सम्बन्ध’ स्थापना गर्ने र मेगा बैंकमा खाता खोली बचत गर्ने बानीको थालनी गर्ने रहेको छ’ शाहले भने- ‘नानीदेखि लागेको बानीले नै हरेक मानिसको जीवनमा मुख्य प्रभाव पर्ने भएकोले यो अभियानले युवाहरुमा विद्यार्थी जीवनबाट नै बचत गर्ने संस्कृतिको विकास हुने विश्वास लिएका छौँ ।’
यो अभियान सुरु गरेर आजबाटै युवा विद्यार्थीहरुमा बचत गर्ने बानीको बिउ रोप्न चाहेको उनको भनाई थियो । बचत गर्ने संस्कृतिले मेगा बैंकलाई मात्र नभई सिंगो समाज र देशलाई नै फाइदा पुर्‍याउने शाहको विश्वास छ ।
‘हलोदेखि हाइड्रोसम्म’लाई आफ्नो मुख्य नारा बनाउँदै आएको मेगा बैंकले यसअघि पनि संस्थागत सामाजिक उत्तरदायित्व अन्तरगत युवा तथा बालबालिकाको क्षेत्रमा लगानी गर्दै आएको छ । मेगा बैंकको एउटा एक्सटेन्शन काउन्टरसहित ४५ वटा शाखा कार्यालय रहेका छन् । यसैगरी, ४५ वटा एटीएम सञ्जाल छन् ।
देशका ५४ वटा स्थानबाट अत्याधुनिक शाखारहित बैंकिङ सेवा प्रदान गरिरहेको बैंकले १३ सय भन्दा बढी स्थानमा मेगा रेमिटको सञ्जाल विस्तार गरेको छ ।",bank
"२३ भदौ, काठमाडौं । पछिल्लो एक हप्तामै बैंकहरुको निक्षेप १० अर्ब रुपैयाँले बढेको छ । राष्ट्र बैंकका अनुसार अघिल्लो साता १७ खर्ब ६३ अर्ब रुपैयाँ रहेको वाणिज्य बैंकहरुको कूल निक्षेप गत साता १० अर्बले बढेर १७ खर्ब ७३ अर्ब रुपैयाँ पुगेको छ ।
यस अवधिमा बैंकहरुले प्रवाह गरेको कर्जा ६ अर्ब रुपैयाँले बढेको राष्ट्र बैंकले जनाएको छ । अघिल्लो साता १४ खर्ब ४ करोड रुपैयाँ रहेको बैंकहरुको निक्षेप गत साता १४ खर्ब १० अर्ब रुपैयाँ पुगेको छ । बैंकहरुसँग भएको कूल निक्षेपमध्ये १ खर्ब १८ अर्ब रुपैयाँ विदेशी मुद्रामा छ ।
निक्षेपको तुलनामा कर्जा बढ्न नसक्दा नेपाली बैंकिङ क्षेत्रले केही वर्षयता लगानी योग्य पुँजीको पर्याप्तता -अधिक तरलता) को चरम मारमा थियो । तर, साउन तेस्रो सातादेखि राष्ट्र बैंकले व्याजदर करिडोर कार्यान्वयन गरि तरलता व्यवस्थापनका विभिन्न उपकरणहरु प्रयोगमा ल्याएपछि भने बैंकहरुसँग अधिक तरलताको समस्या हटेको छ ।",bank
"﻿२३ भदौ, काठमाडौं । एसियाली विकास बैंकले हिमालयन बैंकलाई ‘टीएफपी अवार्ड २०१६-लिडिङ पार्टनर बैंक इन नेपाल’को उपाधि दिएको छ । सिंगापुरमा भएको एक कार्यक्रममा बैंकले यो उपाधि पाएको हो ।
एडीडी ट्रड फाइनानस प्रग्राम कार्यक्रममा कार्यक्रममा बैंकका अध्यक्ष मनोजबहादुर श्रेष्ठले अवार्ड ग्रहण गरे । एसिया प्रशान्त क्षेत्रमा ट्रेड फाइनान्सको प्रवर्द्धन गरेको भन्दै बैंकले यो उपाधि पाएको हो ।",bank
"२४ भदौ, काठमाडौं । नबिल बैंकको सहायक कम्पनी नबिल ईन्भेष्टमेन्ट बैंकिङ्ग लिमिटेडले सामुहिक लगानी कोष अन्तगर्त १ अर्ब रुपैयाँको इकाइ बिक्री गर्ने भएको छ ।
कम्पनीले निष्काशन गर्ने प्रतिकित्ता १० रुपैयाँ अंकित दरका इकाइमा सर्वसाधारणले असोज २ गतेदेखि ६ गतेसम्म लगानी गर्न पाउने छन् ।
पहिलो योजनाको सफलतापछि नबिल म्युचुअल फण्डले दोस्रो योजनास्वरुप नबिल ईक्विटी फण्ड बजारमा ल्याउने लागेको हो । ७ वर्षे अवधि रहेको यो योजनामा इच्छुक लगानीकर्ताले न्यूनतम १ हजार रुपैयाँ देखि अधिकतम १० करोड रुपैयाँसम्म लगानी गर्न सक्नेछन् ।
आवेदन फारम नबिल बैंकका शाखाहरु र नबिल इन्भेष्टमेन्ट बैंकिङ्ग लिमिटेडको कार्यालय नारायणचौरबाट लिई बुझाउन सकिने छ ।
सेयर बजारको खासै अनुभव नभएका, नयाँ लगानीकर्ता र जोखिम व्यहोर्न नचाहनेहरुका लागि यस्तो सामुहिक लगानी कोषका इकाइहरुमा लगानी गर्नु उपयुक्त मानिन्छ ।",bank
"﻿२६ भदौ, काठमाडौं । एनएमबी बैंक कोष प्रवर्द्धक रहेको एनएमबी म्यूचुअल फण्ड अन्तर्गत सञ्चालन हुने एनएमबी हाइब्रिड फण्ड एल-१ को धितोपत्र आइतबारदेखि निष्काशन हुँदै छ ।
प्रतिइकाइ १० रुपैयाँका दरले ६८ करोड रुपैयाँ बराबरका न्यूनतम ६ करोड ८० लाख इकाई सर्वसाधारणका लागि बिक्री खुल्ला गरिएको निष्काशन तथा बिक्री प्रबन्धक एनएमबी क्यापिटलले जनाएको छ ।  यो फण्ड छिटोमा भदौ ३१ गते निष्काशन बन्द हुने बताइएको छ ।
यो फण्ड किन्ने सर्वसाधारणले १० रुपैयाँ लगानी गरेर सेयर बजारमा प्रवेश गर्न पाउने छन् । सेयर बजारसम्बन्धी कम बुझेका व्यक्ति स्वयंले प्रत्यक्ष सेयर कारोबार गर्दा बढी जोखिम हुने भएकाले यस्तो फण्डमा लगानी गरी आफु सुरक्षित भएर पनि सेयर कारोबारमा आवद्ध हुन पाउनेछन् ।
यो फण्ड निष्काशनभन्दा पहिले एनएमबी म्युचुअल फण्डअन्तर्गत एनएमबी सुलभ इन्भेष्टमेण्ट फण्ड-१ सञ्चालनमा रहेको छ ।
करिब २ वर्ष अगाडि निष्काशन गरिएको उक्त फण्डको ०७३ साउन मसान्तसम्म खुद सम्पत्ति मूल्य १९.०३ रहेको छ ।
हाल बजारमा सञ्चालनमा रहेका प्रायः सबै योजनाहरुले राम्रो प्रतिफल दिइरहेको अवस्थामा आगामी दिनमा लगानीकर्ताहरुका लागि म्युचुअल फण्डको योजनामा लगानी गर्नु लगानीको राम्रो अवसर हुन सक्ने एनएमबी क्यापिटलले जनाएको छ ।",bank
"﻿२६ भदौ, काठमाडौं । सुनसरीको धरानमा मुख्य कार्यालय रहेको क्षेत्रीयस्तरको मितेरी डेभलपमेन्ट बैंकले सेयरधनीलाई ३१.५८ प्रतिशत लाभांस दिने घोषणा गरेको छ ।
बैंकको आइतबार बिहान बसेको सञ्चालक समितिको बैठकले गत आर्थिक वर्षको नाफाबाट ३० प्रतिशत बोनस सेयर र त्यसको कर प्रयोजनका लागि १.५८ प्रतिशत नगद लाभांस दिने घोषणा गरेको हो । गत वर्ष बैंकले ९ करोड ७२ लाख रुपैयाँ खुद नाफा कमाएको थियो ।
बोनस सेयर वितरण गरेपछि बैंकको चुक्ता पुँजी २७ करोड रुपैयाँ पुग्नेछ । हाल बैंकको चुक्ता पुँजी २१ करोड रुपैयाँ छ ।
बैंकले गरेको लाभांसको घोषणा नियामक नेपाल राष्ट्र बैंकले स्वीकृति दिएपछि र सम्बन्धित बैंककै आगामी साधारणसभाले पारित गरेपछि मात्रै वितरण गरिनेछ ।",bank
"﻿२६ भदौ, काठमाडौं । नविल बैंकको सहायक कम्पनी नविल इन्भेष्टमेन्ट बैंकिङले सेयरधनीलाई ३० प्रतिशत नगद लाभांस दिने भएको छ । आइतबार बिहान बसेको कम्पनीको सञ्चालक समितिको बैठकले नविल ब्यालेञ्च फण्ड-१ मा लगानी गर्ने लगानीकर्तालाई नगद लाभांस दिने घोषणा गरेको हो ।
सामूहिक लगानी गर्ने उद्देश्यले स्थापना भएको कम्पनीले गत वर्ष सेयरको सेयर कारोबार गरेर कमाएको नाफाबाट लाभांसको घोषणा गरेको हो ।
इन्भेष्टमेन्ट कम्पनीले छरिएर रहेको स-सानो पुाजीलाई एकीकृत गरी विभिन्न कम्पनीका सेयरमा लगानी गरेर कमाएको नाफा लगानीकर्तालाई वितरण गर्दै आएका छन् ।
सामूहिक लगानीको कारोबार गर्ने यस्ता कम्पनीको साधारण सेयर प्रतिकित्ता १० रुपैयाामै किन्न पाइन्छ । जसअनुसार नविल इन्भेष्टमेन्ट बैंकिङमा १० रुपैयााको एक कित्ता सेयर हुने लगानीकर्ताले ३ रुपैयाा नगद लाभांस पाउाछन् ।
सेयर बजारबारे पर्याप्त बुझाइ नभएकाहरुले पनि यस्ता कम्पनीमार्फत सेयरमा लगानी गरी राम्रो आम्दानी गर्न सक्छन् ।",bank
"१५  कात्तिक, काठमाडौं । २४ वर्षमा सेयर बजारको आकार करिब १८ खर्ब २० अर्ब पुगेको छ । करिब २६ अर्बको अर्थतन्त्रमा सेयर बजारको हिस्सा लगभग ७१ प्रतिशत छ । अर्थतन्त्रको करिब सात प्रतिशत वाषिर्क सेयर कारोबार नै हुन्छ । कुनै पनि देशको सेयर बजार परिसूचकलाई अर्थतन्त्रको ऐना मानिन्छ । नेपाली सेयर बजारले भने हालसम्म त्यसको छनकसमेत दिन सकेको छैन । ‘बजारमा बैंक तथा वित्तीय संस्थाको प्रभाव बढी रहेकाले पनि यस्तो देखिएको हो । तर, अर्थतन्त्रको आंशिक प्रतिविम्ब बजारले दिन्छ,’ नेपाल सेयर इन्भेस्टर्स फोरमका अध्यक्ष अम्बिका पौडेल भन्छन् ।अहिले एक सय ९६ कम्पनी सूचीकृत छन् । सेयर बजारमा बैंक तथा वित्तीय संस्थाको हिस्सा नै ७० प्रतिशतबराबर छ । सोही क्षेत्र बजारको सूचकका रुपमा देखिनुको कारण पनि त्यही हो । १२ वैशाख ०७२ को विनासकारी भूकम्प र त्यसपछिको नाकाबन्दीको प्रभाव बजारमा खासै देखिएन । यसले नेप्से परिसूचक र अर्थतन्त्रबीच तालमेल नभएजस्तो अनुभूति हुन्छ । आव ०७२/७३ को राष्ट्र बैंकको मौदि्रक नीतिमा उल्लेखित बैंक तथा वित्तीय संस्थाको चुक्तापूँजी वृद्धिसम्बन्धि प्रावधानका कारण वृद्धिको दिशामा अगाडि बढ्यो, बजार । र, साउन ०७३ मा हालसम्मकै उच्च विन्दु १८८१ मा पुग्यो । कतिपयले यसलाई ‘हकप्रद र बोनस’ फोबियासमेत नभनेका होइनन् । अझै अर्थतन्त्रमै टाँसिएको छ नेपाली सेयर बजार, करिब २६ अर्बको अर्थतन्त्रमा सेयर बजारको हिस्सा लगभग ७१ प्रतिशत बैंक तथा वित्तीय संस्थाबाट रकम नथपी बोनस सेयर र बजार मूल्यभन्दा कममा हकप्रद पाइने भएकाले पनि बजारमा लगानी गर्नेको संख्यामा वृद्धि देखिएको हो । त्यस प्रवृत्तिले बजार उकालो लागेको हो । तर, नेपाली बजार पनि अर्थतन्त्रभन्दा फरक धारमा गएको नदेखिएको नेपाल स्टक एक्सचेन्जका उपप्रबन्धक निरञ्जन फुयालको अध्ययनबाट स्पष्ट भएको छ । ‘जर्नल अफ बिजनेस एन्ड म्यानेजमेन्ट’मा प्रकाशित फुयालको अध्ययनमा ढिलोचाँडो नेप्से पनि अर्थतन्त्रसँगै रहने गरेको पाइएको थियो । ‘नेप्सेले कहिलेकाहीं बाटो बिराएको त देखिन्छ तर अन्त्यमा अर्थतन्त्रको अवस्थासँगै यसमा पनि परिवर्तन देखिने गरेको छ,’ फुयाल भन्छन् । उपभोक्ता मूल्य सूचक, रेमिट्यान्स र बैंकको व्याजदरलाई आधार बनाएर उनले अध्ययन गरेका थिए ।
",bank
"﻿२६ भदौ, काठमाडौं । लक्ष्मी लघुवित्त वित्तीय संस्थाले आगामी असोज १४ गतेदेखि हकप्रद सेयर निष्कासन गर्ने भएको छ । कम्पनीले निष्काशन गरेको सेयरमा कात्तिक १८ गतेसम्म भर्न पाइनेछ ।
कम्पनीले आइतबार सार्वजनिक सुचना जारी गर्दै ११ लाख कित्ता हकप्रद सेयर जारी गर्ने जनाएको हो । कम्पनीको सेयर निष्कासन तथा बिक्री प्रबन्धकमा एमएमबी क्यापिटल लिमिटेड छ ।
कम्पनीले प्रतिकित्ता सय रुपैयाँ अंकित दरका १ बराबर १ को अनुपातमा हकप्रद सेयर जारी गर्ने जनाएको छ । जसअनुसार कम्पनीमा १ कित्ता सेयर हुनेले थप १ कित्ता हकप्रद सेयर भर्न पाउने छन् ।
हाल कम्पनीको चुक्ता पुँजी ११ करोड रुपैयाँ छ । हकप्रद सेयर निष्काशनपछि कम्पनीको चुक्ता पुँजी २२ करोड रुपैयाँ पुग्ने छ ।",bank
"﻿२८ भदौ, काठमाडौं । प्रविधियुक्त सेवा भित्र्याउने अग्रणी बैंकको रुपमा परिचय बनाएको कुमारी बैंक लिमिटेडले थप सेवा, सुविधा विस्तार गर्ने क्रममा “कुमारी क्रेडिट कार्ड” सञ्चालनमा ल्याएको छ ।
बंैकले दुई प्रकारका क्रेडिट कार्डहरू प्रयोगमा ल्याएको छ । “डोमेष्टिक कार्ड” नेपाल तथा भारतमा प्रयोग गर्न सकिन्छ भने डलरमा सञ्चालन गरिने “इन्टरनेशनल कार्ड” विश्वव्यापी प्रयोग गर्न सकिन्छ ।
स्वदेश तथा विदेशका भिसा कार्ड स्वीकार गर्ने सबै एटिएम र व्यापारिक केन्द्रहरुमा कुमारी भिसा क्रेडिट कार्ड सहज रुपमा प्रयोग गर्न सकिने बैंकले जनाएको छ । नेपालका थोरै बैंकले मात्र प्रयोगमा ल्याएको चिप बेशमा आधारित कार्डमा उच्च सुरक्षा एवं न्यून जोखिमको कारण विदेशमा पनि यस्तो कार्डको प्रयोग बढ्दो क्रममा रहेको बैंकले जनाएको छ ।
यसअघि बैंकले राष्ट्रिय र अन्तराष्ट्रिय रुपमा समेत प्रयोगमा आउने कुमारी भिसा डेबिट कार्ड प्रयोगमा ल्याइसकेको छ । ग्राहकहरुको सुविधालाई ध्यानमा राख्दै भिसा क्रेडिट कार्ड बैंकका सबै ३६ वटै शाखाहरुवाट उपलब्ध गराउने र बैंकका विद्यमान ग्राहकहरु मात्र नभई क्रेडिट कार्ड लिन चाहने नयाँ ग्राहकहरुले पनि यो सुविधा उपभोग गर्न सक्नेछन् ।
कुमारी बैंक लिमिटेडको हाल काठमाडौँ उपत्यका भित्र ११ र उपत्यका बाहिर २५ गरी कुल ३६ शाखाहरु, २ एक्सटेन्सन काउन्टरहरु तथा ४६ एटिएमहरु सञ्चालनमा रहेका छन् ।",bank
"२८ भदौ, काठमाडौं । सरकारले दर्ता र अनुगमनमा कडाइ गर्न थालेपछि सहकारी संस्थाहरुको दर्ता हृवात्तै घटेको छ । सरकारले गत वर्षदेखि नगरपालकामा बचत तथा ऋण सहकारीको दर्ता बन्द गरेको थियो भने अन्य सहकारी दर्ताका लागि पनि कडा मापदण्ड बनाएको थियो । त्यसको असर संस्थाहरुको दर्तामा देखिएको हो ।
आर्थिक वर्ष ०७२/०७३ मा ६ सय ३५ मात्रै सहकारी संस्था दर्ता भएको सहकारी विभागले जनाएको छ । यो अघिल्लो आर्थिक वर्षको तुलनामा आधाभन्दा कम हो । आर्थिक वर्ष ०७१/०७२ मा १ हजार ४ सय ८६ सहकारी संस्थाहरु दर्ता भएका थिए ।
नेपाल राष्ट्र बैंकले बैंक तथा वित्तीय संस्थाहरुलाई लाइसन्स दिन कडाइ गरेपछि वित्तीय क्षेत्रका खेलाडीहरु सहकारी संस्था खोल्न आकषिर्त भएका थिए । सहकारी संस्थाहरुको संख्या बढेसँगै कमजोर कानूनी व्यवस्थाका कारण यो क्षेत्रमा विकृति पनि बढ्न थालेको थियो ।
पछिल्ला वर्षहरुमा सरकारले सहकारीको संख्या बढी भएको ठहर गर्दै नयाँ संस्था दर्तामा कडाइ गरेको हो । विभागका अनुसार हाल देशभर ३३ हजार २ सय ९८ सहकारी संस्थाहरु दर्ता भएका छन् ।
जसमध्ये १५ हजार संस्थाले बचत तथा ऋणको कारोबार गर्छन् । सहकारीका सदस्य ५२ लाख, बचत २ खर्व २ अर्व, लगानी १ खर्व ८८ अर्व र सेयर ६३ अर्व रुपैयाँ पुगेको छ ।
विभागले नयाँ मापदण्ड लागू गर्दै सहकारी संस्थाका संचालकलाई सहकारी ऐन कानुनलगायत आधारभुत ज्ञान दिने उदेश्यले संस्था दर्ता गर्नुभन्दा अघि अनिवार्य तालीमको व्यवस्था गरेको छ ।
त्यस्तै, सरकारले सहकारीको दर्ता र अनुगमनलाई व्यवस्थित बनाउनका लागि नयाँ ऐन ल्याउने तयारी पनि गरिरहेको छ । उक्त ऐन अहिले संसदमा पुगेर अडि्कएको छ ।
विभागका अनुसार आर्थिक वर्ष ०६२/०६३ मा ४ सय ८५ सहकारी दर्ता भएका थिए भने २०६५/०६६ मा ४ हजार ५ सय ११ सहकारी संस्थाहरु दर्ता भएका थिए ।
कुन वर्ष कति सहकारी दर्ता भए ?
आर्थिक वर्ष
दर्ता भएका सहकारी
२०६२/०६३
४८५
२०६३/०६४
११९०
२०६४/०६५
१५८२
२०६५/०६६
४५११
२०६६/०६७
४२८९
२०६७/०६८
३१९९
२०६८/०६९
३१९९
२०६९/०७०
३०२६
२०७०/०७१
१६५१
२०७१/०७२
१४८६
२०७२/०७३
६३५
स्रोतः सहकारी विभाग",bank
"२९ भदौ, काठमाडौं । एनएमबि बैंकले एक घर एक खाता नामक बचत योजना सञ्चालनमा ल्याएको छ । सरकारको वित्तीय पहुँच विस्तार गर्ने कार्यक्रमलाई सहयोग गर्ने उद्देश्यले यस्तो खाता सञ्चालनमा ल्याइएको बैंकका प्रमुख कार्यकारी अधिकृत उपेन्द्र पौडेलले जानकारी दिए ।
बैंकका सीइओ पौडेल र ब्राण्ड एम्बेस्डर राजेश हमालले बुधबार संयुक्त रुपमा एक घर एक खाता योजनाको अनावरण गरे । बैंकले पहिलो चरणमा गत साउनमै यो योजनाको सुरुवात गरेको थियो । अब भने यसलाई देशव्यापी बनाउन लागिएको पौडेलले जानकारी दिए ।
‘यो खाता सञ्चालन गर्नुको मुख्य उद्देश्य सरकारले लिएको वित्तीय साक्षरता बढाउने योजनालाई साकार पार्नु हो,’ सीइओ पौडेलले भने- ‘वित्तीय साक्षरता अभिवृद्धि सरकार र राष्ट्र बैंकको मात्रै दायित्व नभई हाम्रो पनि हो ।’
बैंकले जनताको घरदैलोमा गएर बैंक खाता मात्रै खोलाउने नभई खाता खोल्न सिकाउने र बैंक खाता खोल्दा हुने फाइदाका बारेमा पनि सूसुचित गराउने छ । हाल ४० प्रतिशत सर्वसाधारहरु मात्रै बैंकिङ पहुँचभित्र छन् ।

‘यो अभियानलाई सफल बनाउन अब हामी पर्याप्तमात्रामा साखाहरु विस्तार गर्छौं’ उनले भने- ‘यस योजनाका ब्राण्ड एम्बेस्डर महानायक राजेश हमालजी हुनुहुन्छ । उहाँलाई हाम्रो समाजले निकै राम्रो कलाकारकोरुपमा लिन्छ । त्यसैले यो योजनाप्रति सर्वसाधारणहरु आकषिर्त हुन्छन् भन्ने हाम्रो विश्वास छ ।
तर, बैंकले एक घर एक खाता खोल्दा कति व्याज दिन्छ भन्नेचाहीँ खुलाएको छैन । ‘हामी अरु खाताहरुमा भन्दा राम्रो दिन्छौ,’ सीइओ पौडेलले भने ।
राजेश हमाल भन्छन्- बैंक धनीको मात्रै होइन, सबैको हो
बैंकको एक घर एक खाता योजनाका ब्राण्ड एम्बेस्डर महानायक राजेश हमालले यो योजनाले जनतालाई सहज बैंकिङ सेवा उपलब्ध गराउने बताए ।
‘बैंक भनेको धनीको मात्रै हो भन्ने बुझाइ छ तर बैंक भनेको सबै जनताको हो,’ उनले भने । बैंकसँग कारोबार गर्दा सुरक्षित र फाइदाजनक हुने उनले बताए ।
‘यो योजनामा सहभागि ग्राहक र बैंक दुबैको ‘विन विन’ सिचुएसन हुन्छ,’ हमालले भने ।",bank
"﻿३० भदौ, काठमाडौं । सितापाइला स्थित शैलभा सेभिङ एण्ड क्रेडिट को अपरेटिभ लिमिटेडले पहिलो सेवा केन्ऽ न्युरोडमा स्थापना गरेको छ ।
संस्थाले इन्ऽ जात्राको विशेष अवसर पारी सेवा सुरु गरेको हो । न्युरोड क्षेत्रका सदस्यलाई सेवा पर्याउने उद्देश्यले से केन्ऽ स्थापना गरिएको संस्थाका अध्यक्ष विक्रम श्रेष्ठले जानकारी दिए ।
सितापाइला क्षेत्रका सदस्यहरु न्यूरोड क्षेत्रमा सामन किनमेल गर्न आउँदा पनि सेवा केन्द्रमार्फत सेवा लिन सकिने अध्यक्ष श्रेष्ठले बताए । सेवा केन्द्र शुभारम्भको अवसरमा नयाँ सदस्यहरुलाई स्वागत समेत गरिएको थियो ।
सेवा केन्द्र  स्थापनाले समुदायमा सहकारीप्रति विश्वास र कारोवार थप वृद्धि हुने जिल्ला सहकारी संघ काठमाडौंका सञ्चालक तथा उपासमा महिला बचत तथा ऋण सहकारीका अध्यक्ष अमरावती महर्जनले बताईन । सदस्यहरुलाई सरल कर्जा लगानी, बचत संकलन र उद्यम तथा व्यवसाय प्रवर्द्धनमा प्रभावकारी ढंगले काम गर्न महर्जनले सुझाव दिइन् ।
संस्थाले करिब ५ हजार सदस्यबीच ३५ करोडको कारोबार गरीरहेको छ । सेवा केन्ऽ स्थापना संगै ५० करोड कारोबार गर्ने लक्ष्य संस्थाले लिएको छ । सदस्यहरुलाई वित्तिय सेवा अलावा समुदायको आर्थिक विकास तथा सामाजिक न्यायको सन्दर्भमा प्रभावकारी ढंगले काम गरिरहेको अध्यक्ष श्रेष्ठले बताए ।
सामाजिक सेवा तथा रचनात्मक क्रियाकलापको क्षेत्रमासमेत संस्था क्रियाशिल रहेको छ ।संस्थाले केही समय पछि दोस्रो सेवा केन्ऽ कालिमाटीमा स्थापना तयारी गरेको छ । सेवाकेन्ऽको लागि सहकारी विभागबाट स्विकृती लिईसकेको छ ।",bank
"﻿२ असोज, काठमाडौं । पूर्वअर्थमन्त्री र पूर्वगभर्नरहरुले बैंक तथा वित्तीय संस्थामा एउटै व्यक्ति आजिवन अध्यक्ष पदमा रहन पाउने व्यवस्था बैंक तथा वित्तीय संस्थाका लागि निकै घातक भएको बताएका छन् । उनीहरुले एकै व्यक्ति लामोसमय पदमा बसिरहन पाउने व्यवस्था हटाएर वित्तीय क्षेत्रलाई जोखिममुक्त बनाउनुपर्ने धारणा व्यक्त गरेका छन् ।
व्यवस्थापिका संसद्को आइतबारको अर्थ समितिको बैठकमा उपस्थित पूर्वअर्थमन्त्री र पूर्वगभर्नरहरुले एउटै व्यक्ति २ कार्यकालभन्दा बढी अध्यक्ष हुन नपाउने व्यवस्था गरिनुपर्ने बताए । बैंक तथा वित्तीय संस्था सम्बन्धी कानून (बाफिया) लाई संशोधन गर्न बनेको विधेयकमाथि समितिले तयार पारेको प्रतिवेदनले बैंक तथा वित्तीय संस्थाहरुको सुशासनका लागि भन्दै विधेयकमा बढीमा दुई कार्यकालको मात्रै पदमा बस्न पाउने व्यवस्था गर्न प्रस्ताब गरेको थियो ।
तर, बैंक सञ्चालक सांसदसमेत रहेका अर्थ समितिका सदस्यहरुले त्यसलाई उल्ट्याएका थिए । अर्थ समितिमा सिभिल बैंकका अध्यक्ष इच्छाराज तामाङलगायत झन्डै आधा दर्जन सांसद छन् । उनीहरुले यसअघि राष्ट्र बैंकले गरेको प्रस्ताव उल्ट्याएर अर्थ समितिमा प्रतिवेदन पेस गरेका थिए ।
समितिले तयार पारेको प्रतिवेदन तत्कालीन अर्थमन्त्री विष्णु पौडेलले संसदमा पेस गरेका थिए । समितिको प्रतिवेदनको अलोचना भएपछि सरकारले बाफिया सम्बन्धी विधेयक संसद्बाट फिर्ता लिएको थियो ।
तर, संसदको पूर्ण सदनले उक्त विधेयकमाथि फेरि छलफल गर्नुपर्ने आवश्यकता रहेको भन्दै अर्थ समितिमा नै फिर्ता पठाइदियो । त्यसैमाथि अहिले फेरि अर्थ समितिमा छलफल भइरहेको छ । शुक्रबार भएको छलफलमा बैंकर तथा व्यवसायीहरुले कार्यकाल तोक्न नहुने तर्क राखेका थिए ।
आइतबारको समितिको बैठकमा निवर्तमान अर्थमन्त्री विष्णु पौडेलले समितिले प्रबन्ध संचालकलाई दुई कार्यकालको सीमा तोकी अध्यक्षलाई भने आजिवन पदमा रहने गरी प्रतिवेदन तयार पार्नुको सहस्य आफूले बुझ्न नसकेको बताए ।
उनले सबैभन्दा उच्च्ा पद मानिने राष्ट्रपति त तोकिएको कार्यकाल भन्दा बढी पद्मा रहन नसक्ने स्थितिमा बैंक तथा वित्तीय संस्थामा पनि एउटै व्यक्ति दुई कार्यकालभन्दा बढी पदमा रहन नपाउने व्यवस्था गरिनुपर्ने बताए ।
एउटै व्यक्ति दुई कार्यकालभन्दा बढी अध्यक्ष रहने व्यवस्थाले बैंक तथा वित्तीय संस्थामा अपारदर्शीता र एकाधिकारवादी क्रियाकलाप मौलाउने उनको भनाई थियो ।
पूर्वगभर्नर डा. तिलक रावलले बैंक तथा वित्तीय संस्थामा सुशासन प्रबर्द्धनका लागि नेपाल राष्ट्र बैंकलाई अधिकार सम्पन्न बनाइनुपर्ने बताए । उनले राष्ट्र बैंकको अनुगमन र सुपरीवेक्षण प्रभावित हुन नदिने गरी कानून बनाउनेतर्फ समितिको ध्यान जानुपर्ने बताए ।
अर्का पूर्वगभर्नर डा. युवराज खतिवडाले बैंक संचालक र व्यवसायी फरक भएको भन्दै व्यवसायीलाई बैंकको संचालक हुनबाट रोक्ने व्यवस्था गरिनुपर्ने बताए । उनले ऋण लिने र दिने व्यक्ति एउटै हुँदा त्यसबाट बैंक तथा वित्तीय संस्थामा विकृति मौलाउने भन्दै कुनै पनि कम्पनीमा ५१ प्रतिशतभन्दा बढी शेयर स्वामित्व भइ बैंकबाट ऋण लिएका व्यवसायी बैंकको संचालक हुन नपाउने व्यवस्था गरिनुपर्ने बताए ।
अर्का पूर्वगभर्नर दिपेन्द्रबहादुर क्षेत्रीले विधेयकमा गरिएका प्रस्ताव नै अपूर्ण रहेकामा समितिले विधेयकका प्रस्ताव हटाएर बैंक तथा वित्तीय संस्थाका संचालकहरुको स्वार्थ पूरा हुने गरी प्रतिवेदन तयार पार्नु चिन्ताको विषय भएको बताए ।
सरकारले बाफिया विधेयकको दफा १८ (१) को (ड) मा ५० प्रतिशत भन्दा बढी शेयर स्वामित्व भएका कम्पनीका संचालकले बैंक वा वित्तीय संस्थासँग ऋण लिएको अवस्थामा बैंकको संचालक हुन नपाउने प्रस्ताव गरिएकामा समितिले बैंक संचालक सांसद्हरुको स्वार्थमा उक्त खण्ड नै झिकेको थियो ।",bank
"﻿२ असोज, काठमाडौं । सिटिजन्स बैंक इन्टरनेसनल लिमिटेडले नुवाकोटको नजरामण्डप गाविसमा शाखारहित बैंकिङ सेवा विस्तार गरेको छ । स्थानीय व्यवसायी विष्णुप्रसाद भण्डारीलाई व्यवसायिक प्रतिनिधि नियुक्त गरिएको छ ।
शाखा रहित बैंकिङ्गबाट निक्षेप संकलन, रकम भुक्तानी, कोष स्थानान्तरण, मोबाइल फोनको बिल भुक्तानी, उपयोगी सेवा संचालन सेवाको भुक्तानी, लगायत बैंकले प्रदान गर्ने अन्य सेवाहरु उपलब्ध गराउने छ ।
देशका विभिन्न दुर्गमस्थलमका बासिन्दाहरुलाई सर्वसुलभ तथा अत्याधुनिक बैंकिङ्ग सेवा पुर्‍याउने उद्देश्यका सक्षम-एक्सेस टु फाईनान्स कार्यक्रमको सहकार्यमा शाखारहित बैंकिङ सेवा सुरु भएको हो ।",bank
"२ असोज, काठमाडौं । राष्ट्रिय वाणिज्य बैंकको लगानीमा आरबीबी मर्चेन्ट बैकिङ संचालन हुने भएको छ । तर, त्यसका लागि प्रमुख कार्यकारी अधिृकत भने पाएको छैन ।
बैकले खुला प्रतिष्पर्धाबाट प्रमुख कार्यकारी अधिकृतको नियुक्ति गर्न विज्ञापन गरेको त र आवश्यकताअनुसारको दरखास्त नै नपरेको जनाएको छ । पहिलोपटक मागिएको आवेदनमा चाहिएजति दरखास्त नपरेपछि १५ दिनको म्याद राखेर भदौ ३० गते फेरि विज्ञापन गरिएको छ ।
चार वर्षे कार्यकालरहेको सीइओ हुनका लागि सम्वद्ध विषयहरुमा स्नातकोत्तर हासिल गरी वित्तीय क्षेत्रको कार्यानुभव हासिल गरेको हुनुपर्नेछ । आरबीबी मर्चेन्ट बैकिङको हाल चुक्ता पुँजी १० करोड रुपैयाँ रहेको छ ।
कम्पनी रजिष्ट्रारको कार्यालयमा दर्ता भईसकेको यो मर्चेन्ट बंैकिङ्गले नेपाल धितोपत्र बोर्डबाट संचालन सम्बन्धी इजाजत पत्र प्राप्तीको क्रममा रहेकोमा सो प्राप्त हुनासाथ आफ्नो ब्यवसायिक कार्य आरम्भ गर्ने जारी विज्ञप्तीमा उल्लेख छ ।
हाल शहरी क्षेत्रमा मात्र रहेको मर्चेन्ट बैकिङ्ग सेवा राष्ट्रिय वाणिज्य बैंकको ६७ जिल्लामा रहेका १ सय ६९ वटा शाखा कार्यालयबाट पनि यो सेवा लिन सकिने हुँदा दुरदराजमा रहेका जनताहरुले पनि मर्चेन्ट बैकिङ सेवा लिन ससक्नेछन् ।",bank
"﻿२ असोज, काठमाडौं । सिंहदरबारमा एभरेष्ट बैंकको एटिम सेवा सुरु भएको छ । अर्थ सचिव शान्त राज सुबेदी र एभरेष्ट बैंकका प्रमुख कार्यकारी अधिकृत एके अहलुवालियाले नँया एटिएम सेवाको सुरुवात गरे ।
कार्यक्रममा अन्य विशिष्ट निजामती कर्मचारीहरुको पनि उपस्थिति रहेको थियो । सुलभ बैंकिङ्ग सेवा उपलब्ध गराउने उद्देश्यका साथ एभरेष्ट बैंकले देशभर आफ्नो एटिएम सेवा विस्तार गर्दै गएको छ ।
एभरेष्ट बैंकले हाल आफ्ना ६१ वटा शाखाहरु, ५ एक्सटेन्सन काउन्टर, २४ राजश्व संकलन काउन्टर र ८६ एटिएम तथा बृहत बाहृय सन्जाल मार्फत उत्कृष्ट सेवाहरु प्रदान गर्दै आइरहेको छ ।",bank
"३ असोज, काठमाडौं । लगानी बोर्डका प्रमुख कार्यकारी अधिकृत महाप्रसाद अधिकारीको शैक्षिक योग्यता नपुगेको दाबी गर्दै अन्तरिम आदेको मागसहित परेको रिटमा सर्वोच्चले अदालतले अन्तरिम आदेश दिएन ।
सर्वोच्च अदालतका न्यायधिसद्धय हरिकृष्ण कार्की र इश्वरप्रसाद खतिवडाको संयुक्त इजालसले आइतबार सरकारलाई अन्तरिम आदेश नदिएको हो ।
अधिकारीलाई गत असार ९ गते केपी ओली सरकारले बोर्डको सीइओमा नियुक्ती गरेपछि बोर्डका निवर्तमान सीइओ राधेश पन्तले लगानी बोर्ड ऐन-२०६८ मा तोकेबमोजिम बोर्डको सीइओ अधिकारीको शैक्षिक योग्यता नपुगेको भन्दै सर्वोच्च अदालतमा रिट दिएका थिए । रिट हाल्ने पन्त पनि दोस्रो कार्यकालका लागि सीइओका प्रतिस्पर्धामा थिए ।
लगानी बोर्ड ऐनमा बोर्डको सीइओ हुन अर्थशास्त्र, व्यवस्थापन, इन्जिनियरिङ, परियोजना विश्लेषण् वा कर्पोरेट कानूनमा स्नात्तकोत्तर हुनुपर्ने व्यवस्था छ । अधिकारीले माथिका कुनैपनि विषयमा स्नात्तकोत्तर गरेका छैनन् । सन् १९९३ मा दि इन्डियन इन्स्िटच्यूट अफ चार्टर्ड एकाउन्टेन्सी बाट चार्टर्डड एकाउन्टेन्सी सम्मको अध्ययन पुरा गरेका छन् ।
अदालतले पन्तको रिटमाथि अन्तरिम आदेश नदिएपछि बोर्डका सीइओ अधिकारीलाई काम गर्ने कानूनी बाटो अझ बलियो भएको छ । तत्कालीन प्रधानमन्त्री डा. बाबुराम भट्टराई सरकारले मुलुकमा ठूलो लगानी भित्र्याउन सजिलो होस् भनेर ०६८ सालमा लगानी बोर्डको गठन गरेका थिए ।
को हुन् अधिकारी ?
५१ वर्षअघि पूर्वीपहाडी जिल्ला खोटांङमा जन्मिएका अधिकारी वित्तीय क्षेत्रको नियामक नेपाल राष्ट्र बैंकका पूर्वकर्मचारी हुन् । डेपुटी गभर्नरसहित गररेर उनले राष्ट्र बैंकमा ३० वर्ष काम गरे ।
राष्ट्र बैंकको डेपुटी गभर्नरबाट गत पुस १० गते अवकास पाएका थिए । राष्ट्र बैंकमा रहँदा अधिकारीले सफलतापुर्वक आˆनो जिम्मेवारी बहन गरेका थिए ।",bank
"२ कात्तिक, काठमाडौं । धितोपत्र बोर्डले कात्तिक १ गते सिभिल बैंकलाई हकप्रद सेयर जारी गर्ने अनुमति दिएको छ । बैंकले १० बराबर ४ अनुपातमा हकप्रद सेयर जारी गर्ने भएको हो । बैंकले हकप्रद जारी गरेपछि पूँजी ७ अर्ब २५ करोड बढि पूँजी पुग्नेछ । हाल बैंकको चुक्ता पूँजी ५ अर्ब १८ करोड रहेको छ । बैंकको सेयर बिक्री प्रबन्धकमा लक्ष्मि क्यापिटल रहेको छ ।
",bank
"﻿४ असोज, काठमाडौं । अछाममा मुख्य कार्यालय रहेको किसान माइक्रोफाइनान्सले गत आर्थिक वर्षको नाफाबाट सेयरधनीलाई ६४.२१ प्रतिशत लाभांस दिने भएको छ ।
कम्पनीको बुधबार बसेको सञ्चालक समितिको ७८औं बैठकले ६१ प्रतिशत बोनस सेयर र त्यसको कर प्रयोजनका लागि ३.२१ प्रतिशत नगद लाभांस दिने घोषणा गरेको हो ।
त्यसैगरी, कम्पनीले चुक्ता पुँजीको ३९ प्रतिशत हकप्रद सेयर दिने घोषणा गरेको छ । कम्पनीले घोषणा गरेको बोनस र हकप्रद सेयर नियामक नेपाल राष्ट्र बैंक र संस्था स्वयंको आगामी साधारणसभाले अनुमोदन गरेपछि मात्रै वितरण हुनेछ ।",bank
"﻿४ असोज, काठमाडौं । नविल बैंक र एनआइसी एसियाले घोषणा गरेको बोनस सेयर खाने हो ? त्यसो भए आजै यी बैंकको सेयर किन्नुहोस् । दुबै बैंकले बुधबारदेखि बुक क्लोज बन्द गर्दैछन् ।
यसको अर्थ के हो भने तपाईले यी दुई बैंकले घोषणा गरेको सेयर आजै किन्नुभयो भने मात्रै पाउनुहुनेछ ।
भोलि किन्नुभयो भने उनीहरुले घोषणा गरेको बोनस पाउनबाट बञ्चित हुनुहुने छ । दुवै बैंकले १८ गते साधारणसभा आहृवान गरेका छन् ।
नबिल बैंकले गत आर्थिक वर्षको नाफाबाट लगानीकर्तालाई ३० प्रतिशत बोनस सेयर र १५ प्रतिशत नगद लाभांस बितरण गर्दैछ । त्यसैगरी, एनआईसी एशियाले २६ प्रतिशत बोनस र १.३७ प्रतिशत नगद लाभांस बितरण गर्दैछ ।",bank
"﻿५ असोज, काठमाडौं । नेपाल क्रेडिट एण्ड कमर्स (एनसीसी) बैंकको प्रमुख कार्यकारी अधिकृतमा रमेशराज अर्याल नियुक्त भएका छन् ।
गत पुस १४ गतेदेखि कायम मुकायम सीइओकोरुपमा कार्यरत अर्याललाई बैंकको सञ्चालक समितिले असोज १ गतेदेखि लागू हुनेगरी सीइओमा नियुक्ती गरेको हो ।
२६ वर्ष अगाडि तत्कालीन नेपाल गि्रण्डलेज (हालको स्ट्याण्डर्ड चार्टर्ड) बैंकबाट बैकिङ पेशा प्रारम्भ गरेका अर्याल ०५३ माघदेखि एनसीसी बैंकमा कार्यरत छन् । उनी २० वर्ष अगाडि सहायक प्रबन्धकको रुपमा एनसीसी बैंकमा प्रवेश गरेका थिए ।",bank
"﻿६ असोज, काठमाडौं । नेपाल धितोपत्र बोर्डले मर्जर वा एक्वायरमा गएका बैंक तथा वित्तीय संस्था एवं अन्य सूचिकृत संस्थाहरुले एकीकरण भएलगतै सेयर कारोबार खुल्ला गर्न कम्पनीहरुलाई निर्देशन दिएको छ ।
केहीदिन अघि नेपाल राष्ट्र बैंकले पनि मर्जर तथा एक्वीजिसनसम्बन्धी नीति संशोधन गर्दै एकीकृत कारोबार गर्नेवित्तिकै सेयर कारोबार खोल्नुपर्ने नीतिगत व्यवस्था गरेको थियो ।
कतिपय बैंक तथा बित्तीय संस्थाहरुले एकीकृत कारोबार सुरु गरेको झण्डै ६ महिना हुन लाग्दा पनि सेयर कारोबार नखोलेका कारण सेयरधनीहरु समस्यामा परेका छन् । धितोपत्र बोर्डले बुधबार मर्ज वा एक्वायर भएको १५ दिनभित्र सेयर कारोबार खोल्न निर्देशन दिएपछि सेयरधनीलाई ठूलो लाभ हुने भएको छ ।
बोर्डले बजार सुधारका लागि फेरि नयाँ कार्यक्रमहरु ल्याएको छ । उसले लगानीकर्ताको हितग्राही खातासँगै बैंक खातालाई जोड्न, नयाँ सेयर आबेदन र हकप्रदको आबेदन पत्र अनलाइनबाटै उपलब्ध गराउन, आबेदन केन्ऽको संख्या धेरै बनाउन, नगद लाभांश अनिबार्य रुपमा बैंक खातामा पठाउने ब्यवस्था मिलाउन केन्द्रीय निक्षेप प्रणाली (सीडीएससी), मर्चेण्ट बैंकर तथा सुचिकृत कम्पनीहरुलाई निर्देशन दिएको छ ।
त्यसैगरी, बोर्डले लगानीकर्ताको बैंक खाताको विबरण कम्पनी तथा मर्चेण्ट बैंकहरुसँग नहुने भएकाले उक्त विबरण डिम्याट खातामा अनिवार्य रुपमा अद्यावधिक गराउने व्यवस्था गर्न बोर्डले केन्द्रीय निक्षेप प्रणाली सिडिएससीलाई निर्देशन दिएको छ । बोर्डले नयाँ डिम्याट खाता खोल्ने लगानीकर्ताबाट अनिवार्य रुपमा बैंक खाताको विबरण पनि संकलन गर्ने व्यवस्था मिलाउन सिडिएससीलाई निर्देशन दिएको हो ।
बोर्डले सार्वजनिक निष्काशनको क्रममा दरखास्त फारम लिन, बुझाउन र रकम जम्मा गर्न संकलन केन्ऽको संख्या कम भई अनावश्यक भन्झट बेहोर्नुपरेको, हकप्रद शेयर वापत प्राप्त हुने खण्डित सेयर तथा भौतिक तथा अभौतिक (डिम्याट) रुपमा रहेको शेयर अनुसार हकप्रद सेयर भर्दा समस्या भएको भन्दै तत्काल समस्याको समाधान गर्न निर्देशन दिइएको छ ।
सेयर निष्काशनका क्रममा आवेदन संकलन केन्द्रको संख्या धेरै बनाएर लगानीकर्तालाई सहज रुपमा आवेदन दिन सक्ने व्यवस्था मिलाउन बोर्डले मर्चेन्ट बैंकरलाई निर्देशन दिएको छ । आवेदन फारम अनलाइनबाट डाउनलोड गरी भरेर बुझाउन सक्ने व्यवस्था मिलाउन पनि मर्चेण्ट बैंक तथा कम्पनीहरुलाई निर्देशन दिएको छ ।
त्यसैगरी, बोर्डले एउटै कम्पनीको भौतिक र अभौतिक शेयर लिएका एक जना लगानीकर्तालाई एउटै आवेदन मार्फत हकप्रद भर्न सकिने व्यवस्था मिलाउन पनि मर्चेण्ट बैंकहरुलाई निर्देशन दिएको छ ।",bank
"﻿६ असोज, काठमाडौं । ग्लोबल आइएमई बैंकले कैलाली जिल्लाका थप दुई स्थानबाट शाखारहित बैंकिङ सेवा सुरु गरेको छ । कैलाली जिल्लाको ओलानी गाविस ६ गोदावरी र सोल्टा गाविस ७ सुगारखालमा सेवा सुरु गरिएको हो ।
सक्षम एक्सेस टु फाइनान्स कार्यक्रमको सहकार्यमा यी दुबै स्थानबाट शाखारहित बैंकिङ सेवा गरिएको ग्लोबल आईएमई बैंकले जनाएको छ ।
यी दुवै सेवाको ग्लोबल आइएमई बैंकका बजार व्यवस्थापन एवम् व्यवसाय प्रवर्द्धन विभाग प्रमुख प्रसन्न बाँस्कोटालेले व्यवसायीक प्रतिनिधिलाई प्रमाणपत्र तथा मेसिन हस्तान्तरण गरेर उदघाटन गरे ।
बैंकिङ सेवा उपभोग गर्न टाढासम्म धाउनुपर्ने बाध्यतालाई मध्यनजर गर्दै ग्लोबल आइएमई बैंकले शाखारहित बैंकिङ सेवा सञ्चालन गरेपछि स्थानीय बासिन्दाले घरदैलोबाटै सेवा उपभोग गर्न पाएकोमा खुसी व्यक्त गरेका छन् ।
बैंकले ओलानी गाविसमा सुरु गरेको सेवा सञ्चालनका लागि स्थानीय नविनबहादुर सिंह र सोल्टा गाविसमा गरेको सेवाको लागि स्थानीय हिरादेवी जैसीलाई व्यावसायीक प्रतिनिधि नियुक्त गरेको छ ।
कैलालीमा सुरु गरिएका २ सेवा सहित ग्लोबल आइएमई बैंकको शाखारहित बैंकिङ सेवाको संख्या ४४ पुगेको छ ।
ग्लोबल आइएमई बैंकको शाखारहित बैंकिङ सेवामा पैसा जम्मा गर्नेे, भुक्तानी गर्ने, मोवाईल रिचार्ज गर्ने तथा आफ्नो खाताबाट अरुको खातामा पैसा ट्रान्सफर गर्ने लगायतका सुविधा छन् ।
ग्लोबल आइएमई बैंकले बैंकिङ सेवा पुग्न नसकेका स्थानहरुमा शाखारहित बैंकिङ सेवाको माध्यमबाट आधारभूत बंैकिङ सेवा पुर्‍याउँदै आएको छ ।
यससँगै ग्लोबल आइएमई बैंकका ९१ शाखा, १०३ एटिएम र ४४ शाखारहित बैंकिङ सेवा पुगेका छन् ।",bank
"७ असोज, काठमाडौं । मुक्तिनाथ विकास बैंक लिमिटेडले धादिङको बेनिघाट-८ बेनिघाट बजारमा र नौविसे-१ धार्के बजारमा नयाँ शाखा सञ्चालनमा ल्याएको छ ।
शाखाहरुको उद्घाटन बैँकका अध्यक्ष मिनप्रसाद गुरुङले गरे । राष्ट्रिय स्तरको विकास बैंक भइसकेपछि शाखा विस्तारको क्रममा शाखा र सीमित बैंकिङ गरी ५० वटा सेवा प्रदायक कार्यालयहरु सञ्चालनमा छन् ।
लगत्तै बैंकले नवलपरासीको रजहर र भुमही, ओखलढुङ्गाको सिद्घचिरण र रामपुर, मकवानपुरको हेटौंडा, पर्साको वीरगञ्ज, काठमाडौंको कमलादी र कलंकीमा थप शाखा सञ्चालनमा ल्याउने भएको छ ।",bank
"﻿९ असोज, काठमाडौं । सिटी एक्सप्रेस मनी ट्रान्सफरले दशैँ-तिहारको अवसरमा ‘सिटी बजाउनुहोस्, काठमाडौँमा घडेरी पाउनुहोस्’ उपहार योजना ल्याएको छ ।
सिटी एक्सप्रेस मनी ट्रान्सफरमार्फत् असोज १० देखि पुस ९ गतेसम्म कारोबार गर्ने ग्राहकहरूमध्ये १ जना भाग्यशाली ग्राहकले काठमाडौँ उपत्यकाभित्र नै ४ आना जग्गा प्राप्त गर्ने अवसर पाउने कम्पनीले जनाएको छ ।
यस्तै हरेक हप्ता १ जना भाग्यशाली विजेताले ३२ इन्च एलइडी टेलिभिजन पनि प्राप्त गर्नेछन् । १२ हप्तासम्म सञ्चालन गरिने यो योजनाबाट १२ जना भाग्यशाली विजेता घोषणा गरिनेछ ।
सिटी एक्सप्रेस मनी ट्रान्सफरका प्रबन्ध निर्देशक श्री चन्द्र टण्डनले भने, ‘हामीले विगतमा गाडी तथा मोटरसाइकलजस्ता उपहार दिँदै आएका थियौँ । तर यो वर्षको दसैँ-तिहारलाई मध्यनजर गर्दै जग्गा नै दिने निर्णय गरेका हौँ ।’
घडेरी तथा जग्गा सपना तथा भविष्यसँग पनि भावनात्मक रूपमा जोडिएको हुनाले ग्राहकहरूको सपनाको कदर गर्दै जग्गा नै दिन लागिएको उनले बताए ।",bank
"१० असोज, काठमाडौं । साढे ३ वर्षअघिसम्म बैंकिङ क्षेत्रका राजकुमार नै मानिन्थे कमल ज्ञवाली । कसैले सफल बैंकरको उदाहरण दिनुपर्‍यो भने उनकै नाम लिन्थे ।
ज्ञवालीको अवधारणा र नेतृत्वमा ०५९ सालमा ‘पावर टु सक्सिड’ नारा राखेर किष्ट मर्चेन्ट बैंकिङ एन्ड फाइनान्स स्थापना भयो । त्यसलाई स्तरोन्नति गरी ०६६ मा किष्ट बैंक बनाइयो । किष्टलाई उनले सबैभन्दा बढी शाखा (५१ वटा) भएको बैंक बनाए । २८/३० वाणिज्य बैंकको भिडमा टप टेन बैंकको नाम लिँदा त्यसबेला किष्टलाई कसैले पनि छुटाउँदैन थिए ।
त्यो समयमा ज्ञवाली र किष्ट बैंकको बारेमा हरेक दिन कुनै न कुनै सञ्चार माध्यममा सकारात्मक समाचार प्रकाशित/प्रसारित भएकै हुन्थे । यस्तो कुनै मिडिया थिएन, जसले किष्ट बैंकबाट विज्ञापन नलिएको होस् । सबैलाई विज्ञापन दिएर संस्था र व्यक्तिको ब्राण्डिङ गर्न माहिर उनी छोटो समयमै वित्तीय क्षेत्रमा चर्चाको शिखरमा पुगे ।
उनै ज्ञवाली तीन वर्षदेखि बदनाम छन् ।
सुरुमा नाम, त्यसपछि गुमनाम र अहिले बदनाम कमाए उनले । कसैले खराब बैंकरको उदाहरण दिनुपर्‍यो भने अहिले उनैको नाम अग्रपंक्तिमा आउँछ । जम्को प्रकाशनका नाममा किष्ट बैंकबाटै र सिद्धार्थ डेभलपमेन्ट बैंकबाट ऋण लिएर दुरुपयोग गरेको रहस्य खुलेपछि ज्ञवालीको बदनामीको यात्रा सुरु भएको हो । किष्टको प्रबन्ध सञ्चालक रहेकै अवस्थामा उनी सिद्धार्थ डेभलपमेन्ट बैंकको सेयरधनी समेत थिए ।
केही दिनअघि पुनरावेदन अदालत पाटनको वाणिज्य इजलासले ज्ञवाली र उनकी पत्नी गौरी खनाल ज्ञवालीलाई बैंकिङ कसूर गरेको अभियोगमा विगो जरिवाना र जेल सजायसमेत सुनाइसकेको छ । अदालतले कमललाई चार वर्ष जेल र ६ करोड ६५ लाख रुपैयाँ जरिवाना र पत्नी गौरीलाई ३ वर्ष जेल र ६ करोड २५ लाख रुपैयाँ जरिवानाको फैसला गरिसकेको छ । उनीहरु दुवै अहिले फरार छन् ।
यसरी सुरु भयो उदय
गुल्मीको मध्यमवर्गीय परिवारमा जन्मिएका ज्ञवाली उच्च शिक्षा अध्ययनका लागि ०५२ सालमा १० हजार रुपैयाँ बोकेर काठमाडौं आएका थिए । उनीद्वारा लिखित ‘कर्म’ नामक आत्मकथाको पुस्तकका अनुसार, त्यसपछि उनले पढाइसँगै काम गर्न थाले । सुरुमा पढाउँथे । पछि नयाँ सोच लिएर वित्तीय क्षेत्रमा हाम फाले ।
ज्ञवालीले ०५९ सालमा ५ करोड रुपैयाँमा किष्ट मर्चेन्ट बैंकिङ एण्ड फाइनान्स खोले । फाइनान्स कम्पनी हुँदा किष्टले तीन पटक ५, १० र ३ प्रतिशत मात्रै नगद लाभांश दिएको थियो । तर, उनले त्यो फाइनान्सलाई स्तरोन्नति गरी २ अर्ब चुक्ता पुँजी पुर्‍याउँदै ०६६ साल बैशाख २४ गते ‘क’ वर्षको वाणिज्य बैंक अर्थात् किष्ट बैंक बनाए ।
१० हजार रुपैयाँ बोकेर काठमाडौं छिरेको १५ वर्षमा उनले करिब तीन अर्ब रुपैयाँको हाराहारीमा सम्पत्ति कमाए । त्यो सबै कमाइको स्रोत सेयर र घरजग्गा हो
हकप्रद सेयर दिएर ५ बाट १० करोड, १० बाट २० करोड, २० बाट ६० करोड र ८० करोडबाट एकैचोटि २ अर्ब रुपैयाँ पुँजी पुर्‍याएइएको थियो । हकप्रदको बाढीले किष्टको सेयर सूल्य आकासियो । ज्ञवालीको लोकप्रियता बढ्दै गयो । स्थापनाकालदेखि नै उनी प्रबन्ध सञ्चालक थिए । अर्थात्, सञ्चालक समिति र व्यवस्थापन समिति दुवैको कार्यकारी प्रमुख थिए । त्यसैले किष्ट सप्रिँदा र बिग्रिँदा दुबैको सबैभन्दा बढी जश उनै ज्ञवालीलाई जान्छ ।
१० हजार रुपैयाँ बोकेर काठमाडौं छिरेको १५ वर्षमा उनले करिब तीन अर्ब रुपैयाँको हाराहारीमा सम्पत्ति कमाए । त्यो सबै कमाइको स्रोत सेयर र घरजग्गा हो । ०६५/६६ ताका सार्वजनिक रुपमै ज्ञवाली भन्थे, ‘अब नेपालमा धनीहरुको सूची निकाल्नुपर्छ ।’ यसको अर्थ उनले आफूलाई नेपालका गिनेचुनेका धनाढ्य व्यक्ति भएको ठान्न थालिसकेका थिए । त्यसबेलै उनी १ करोड ६० लाख रुपैयाँमा किनेको ल्याण्डक्रुजर गाडी चढ्थे ।
यस्तो थियो सपना
भुइँबाट उठ्दै टाकुरामा पुगेका ज्ञवालीको आकांक्षा पनि समय क्रममा बढ्दै गयो । उनी आफूले बैंकको शाखा भ्रमण गर्न जाँदा हेलिकप्टर लिएर जानुपर्छ भन्थे । किष्टको उच्च व्यवस्थापनमा सँगै काम गरेका अधिकारीहरु उनको महत्वकांक्षा सुनाउँछन्, ‘उहाँ आफूलाई बैंकर नभई व्यापारी हुँ भन्नुहुन्थ्यो । जसरी भए पनि पैसा कमाउनुपर्छ भन्ने सोच थियो ।’
नजिकबाट चिन्नेहरुका अनुसार ज्ञवाली अति नै महत्वाकांक्षी थिए । महत्वाकांक्षाकै कारण उनी मध्यमवर्गीय परिवारबाट अर्बपति बने ।
किष्टमा कमलको ठूलो सपना जोडिएको थियो । बैंकको कार्यालय आकर्षक हुनुपर्छ भनेर अनामनगरको धोबीखोला किनारमा ७ तले अत्याधुनिक भवन बनाए । अहिलेसम्म पनि बैंक आफैंले बनाएको सबैभन्दा अत्याधुनिक र भव्य भवन त्यही हो ।
उनी आफ्नो बैंकलाई यस्तो बनाउन चाहन्थे, बैंकमा समस्या पर्‍यो भने त्यसको उद्दार गर्न तत्कालै सिंहदरबारमा मन्त्रिपरिषद्को बैठक बसोस् । एक सञ्चालकले बैंकबारे बढी महत्वाकांक्षा राखेर अघि बढ्दा समस्या आइपर्छ भनेर सञ्चालक समितिको बैठकमा कुरा उठाउँदा कमलले भनेका थिए- ‘तपाईँहरु चिन्ता नगर्नुस्, यो बैंकलाई सानो समस्या पर्‍यो भने यसको उद्दार गर्न तत्कालै मन्त्रिपरिषदको बैठक बस्ने अवस्थासम्म पुर्‍याउनु छ ।’
उनी बैंकलाई त्यति ठूलो बनाउन चाहन्थे, जुन बैंक ढल्दा नेपालको वित्तीय क्षेत्र नै बर्बाद हुन्छ भनेर सरकारले जुनसुकै हालतमा बैंकलाई बचाउनतिर लागोस् । तर, दुर्भाग्य ! त्यति महत्वाकांक्षी सपना देखे पनि उनले त्यसको सही व्यवस्थापन गर्न भने सकेनन् । फलस्वरूप, वर्षौं लगाएर कमाएको इज्जत क्षणभरमै माटोमा मिल्यो । महत्वाकांक्षा र लोभले महल पुर्‍यायो र त्यसैले सडकमा झारिदियो ।

लोभले लाभ, लाभले विलाप
०६२/६३ ताका काठमाडौंमा घरजग्गाको भाउ अचाक्ली बढ्यो । त्यसपछि ज्ञवाली घरजग्गाको कारोबारमा संलग्न भए ।
०६५ सालतिर यो पंक्तिकारसँग उनले भनेका थिए- ‘बैंकबाट लिने तलबले त के कमाइ हुन्छ र, त्यसको तेब्बर त घरजगाको कारोबारबाटै कमाउँदै आएको छु ।’
उनी साझेदारीमा प्लटिङमा लागेका थिए । बैंकहरुले पनि घरजग्गाको प्लटिङमा ठूलो लगानी गरेका थिए । किष्ट बैंक त घरजग्गामा लगानी गर्ने बैंकमा अग्रपंक्तिमै पथ्र्यो । देशभरका ५१ शाखाबाट जम्मा गरेको रकम काठमाडौंका घरजग्गामा लगानी गरियो ।
सन् २००८ को विश्व आर्थिक मन्दी पनि घरजग्गाकै कारण आएको थियो । त्यसबाट पाठ सिकेर गभर्नर विजयनाथ भट्टराईको पालामा राष्ट्र बैंकले ०६६ पुस २ गते घरजग्गा क्षेत्रमा २५ प्रतिशतभन्दा बढी लगानी नगर्न बैंकहरुलाई परिपत्र गर्‍यो । राष्ट्र बैंकको त्यही परिपत्रपछि सुरु भयो घरजग्गा करोबारमा मन्दी । जुन अहिलेसम्म माथि उठ्न सकेको छैन ।
ज्ञवालीको ५० करोड रुपैयाँभन्दा बढी घरजग्गामा लगानी थियो । यस्तै, ०६७ सालतिरको बजार मूल्यअनुसार उनीसँग २ अर्ब ५० करोड रुपैयाँभन्दा बढीको सेयर थियो । किष्ट बैंकमा मात्र उनले आफ्नो र अरुको नाममा किनेको गरी ४० लाख कित्ताभन्दा बढी सेयर थियो । सिद्धार्थ डेभलपमेन्ट बैंक लगायतमा पनि उनको सेयर थियो ।
०६५ भदौ-असोजतिर किष्टको एक कित्ता सेयरको मूल्य १८ सय रुपैयाँसम्म पुगेको थियो । तर, त्यही वर्षको दशैंपछि सेयर बजार घट्न थाल्यो । ०६६ को दशैंमा बैंकबाट सर्वसाधारणले नयाँ नोट नपाएपछि दशैंमा बजारमा प्रवाह भएका नोटहरु फेरि सिस्टममा फर्किएनन् । र, बैंकिङ प्रणालीमा लगानी योग्य पुँजी तरलताको हाहाकार भयो ।
०६६ पछि घरजग्याको कारोबार ठप्प जस्तै भयो । सेयर बजार लगातार घट्यो । तरलता अभावका कारण बैंकिङ क्षेत्र ठूलो दबावमा पर्‍यो । एक वर्षको अवधिमा भएका यी तीनवटा घटना ज्ञवालीका लागि आकाश खसे झैं भयो ।
‘आफूसँग भएको सेयर र घरजग्गा बेचेर त्यसबेलै ऋण सल्टाएका भए उनी आज यो स्थितिमा आइपुग्थेनन्,’ ज्ञवाली निकट स्रोत भन्छ, ‘तर, केही समयमै घरजग्गा र सेयरको मूल्यमा सुुधार आउला भन्ने आशमा उनले पहिलेको ऋण थेग्न थप ऋण गरे ।’
ज्ञवालीका लागि पैसा माछालाई पानी जस्तै बन्न थाल्यो । बाँच्ने आशामा उनी धमिलो पानीमै भए पनि हामफाल्न थाले । उनले ०६७ असारमा श्रीमती गौरी समेत संलग्न रहेको जम्को प्रकाशनको नाममा किष्टबाट साढे १५ करोड रुपैयाँ ऋण दिए । ऋण लिने व्यक्ति थिए जम्कोका सञ्चालक किशोर ढकाल । तर, त्यो ऋणको आधाभन्दा बढी रकम ज्ञवालीले नै चलाए ।
तर, यतिले पनि संकट टरेन । उनी झन् संकटमा फस्दै गए । ०६७ कै भदौमा जम्कोको सोही सम्पत्ति धितो राखेर सिद्धार्थ डेभलपमेन्ट बैंकबाट उनै ढकालको नाममा १३ करोड रुपैयाँ ऋण लिएर आफैंले चलाए । सो बैंकका अध्यक्ष शेखर अर्याल उनका अति निकट साथी थिए भने सीइओ दिपेन्द्र कार्की ज्ञवालीलाई गुरु नै मान्थे । त्यसरी लिएको ऋण घरजग्गामा खाएको घाटा पूर्ति गर्न खर्च गरे । तर, घरजग्गाको व्यवसायले गति लिन सकेन ।
‘उनी ठगी गर्नुपर्छ भन्ने नियत भएका व्यक्ति होइनन्,’ ज्ञवालीसँग नजिक रहेर केही वर्ष काम गरेका बैंकका एक अधिकारी भन्छन्, ‘तर, पैसा कमाउने उच्च महत्वाकांक्षाले उनलाई खराब काम गर्न उक्सायो र बर्बादीमा पुर्‍यायो ।’
जब ज्ञवालीकै सिफरिसमा किष्टले प्रवाह गरेका ऋणहरुमा समस्या देखियो, तब सञ्चालक समितिले उनलाई ६ महिनामा ऋण असुल गर्न मौका दियो । तर, त्यही बेला कुल कर्जामा खराब कर्जाको मात्रा ५ प्रतिशत नाघ्यो । स्रोत भन्छ, ‘उनले ऋण दिएका होइन, बाँडेका रहेछन् ।’ त्यसपछि सञ्चालक समितिले डेपुटी सीइओ बीएन घर्तीको संयोजकत्वमा सीधै सञ्चालक समितिलाई रिपोर्टिङ गर्ने कर्जा असुल समिति बनायो । जब घर्ती ऋण असुल्न ग्राहक कहाँ जान थाले, तब रहस्य खुल्यो- त्यो ऋण त ज्ञवालीले समेत चलाएका रहेछन् ।
यसरी भयो पतन
भनिन्छ, निकै मिल्ने साथीसँग झगडा पर्‍यो भने त्यो सबैभन्दा ठूलो दुश्मन भएर निस्कन्छ । ज्ञवालीको जीवनमा पनि यस्तै भयो । सिद्धार्थ डेभलपमेन्ट बैंकका अध्यक्ष अर्याल र ज्ञवालीबीच मनमुटाव भयो । कतिसम्म भने उनीहरु एकले अर्कालाई सिध्याउनतिर लागे । यसको नतिजा, अन्तिममा दुबै जना सकिए !
ज्ञवालीले सिद्धार्थबाट लिएको ऋणको साँवा ब्याज तिर्न सकिरहेका थिएनन् । त्यहीबेला उनका बारेमा राष्ट्र बैंकमा उजुरी पर्‍यो । राष्ट्र बैंकले ०६९ मा उनीमाथि छानबिन गर्‍यो । छानबिनका क्रममा ज्ञवालीले १२ करोड रुपैयाँ पर्ने धितोमा साढे १५ करोड रुपैयाँ ऋण दिएको देखिएपछि जम्कोबाट साढे ३ करोड रुपैयाँ तत्काल उठाउन निर्देशन दिइयो । किष्टले जम्कोबाट तत्कालै साढे ३ करोड रुपैयाँ उठायो पनि ।
सो काण्डमा राष्ट्र बैंकले ज्ञवालीलाई ५ लाख रुपैयाँ जरिवाना तिरायो । तर, ऋणी ढकाललाई भने बैंकिङ कसुर अन्तर्गत मुद्दा दायर गर्न नेपाल प्रहरीको केन्द्रीय अनुसन्धान ब्युरो (सीआईबी) लाई पत्राचार गरियो । सीआईबीको अनुसन्धानमा ढकाललाई दिएको ऋण ज्ञवालीले नै प्रयोग गरेको खुलेपछि ०७० जेठ २२ मा ज्ञवाली पत्नी गौरीलाई महाराजगञ्जस्थित निवासबाटै प्रहरीले पक्राउ गर्‍यो । कमल भेटिएनन् । गौरीलाई केही समयमा धरौटीमा छुटाइयो ।
केही समय मुद्दा मिलाउन ज्ञवाली नेतादेखि प्रशासकसम्मका घरमा धाए । तर, उनलाई सबैले जोगाउन नसक्ने जवाफ दिए । ‘ज्ञवाली काण्ड’ सार्वजनिक भएपछि किष्ट बैंकमा खैलाबैला मच्चियो । निक्षेपकर्ताहरु निक्षेप फिर्ता लिन लाइन बस्न थाले । लगत्तै ज्ञवालीले पदबाट राजीनामा दिए । कमल बाहिरिए पनि किष्टप्रति गुमेको विश्वास फर्किन सकेन । जम्को काण्डमा किष्टका उच्च व्यवस्थानमा रहेका व्यक्तिहरु पनि तानिए । त्यसपछि झन् बैंक बचाउन हम्मे पर्‍यो ।
विस्तारै किष्ट बैंक डुब्ने अवस्थामा पुग्यो । डुब्ने अवस्थामा पुगेको किष्टलाई व्यवसायमा जम्दै गरेको प्रभु समूहले गाभेर ‘रेस्क्यू’ गर्‍यो । ०७१ भदौ ३० मा तत्कालीन प्रभु विकास बैंकले किष्टलाई गाभेर प्रभु बैंकको नाममा कारोबार थाल्यो । प्रभु समूहले ज्ञवालीले बैंकमा तिर्नुपर्ने ऋण उनको सेयर बेचेर २३ करोड रुपैयाँ असुलिसकेको छ । ज्ञवालीसँगै किष्टको पनि अस्तित्व नामेट भएको छ ।
किष्ट डुबाउन को-को जिम्मेवार ?
बैंक कसरी चलाउने भन्ने ज्ञान नभएका व्यक्तिहरु सञ्चालक हुँदाको शिकार बन्यो किष्ट बैंक । त्यसबेला व्यवस्थापनमै बसेर काम गरेका एक अधिकारीका अनुसार, बैंकिङको बारेमा पर्याप्त ज्ञान नभएका र बैंक ठूलो बनाउने आकांक्षा मात्र पाल्ने ज्ञवाली नै किष्ट डुबाउने मुख्य दोषी हुन् । उनी भन्छन्, ‘ज्ञवालीसँग मात्रै होइन, किष्टको सञ्चालक समितिका कसैसँग बैंकिङबारे ज्ञान थिएन । त्यही भएर ज्ञवालीलाई मनपरी गर्न सञ्चालक समितिले नै छुट दिएको थियो ।’
वाणिज्य बैंक बनाउने बेलामा भने ज्ञवालीले ज्ञानबहादुर जीसी, डा. दण्डपाणि पौडेल, अच्युतराज जोशी,  बीएन घर्ती, बालकुमार पाण्डे जस्ता व्यावसायिक र नैतिकवान व्यक्तिहरूको टिम पाएका थिए । तर, त्यसअघि नै बैंकले लिक छोडिसकेको थियो ।
‘हामीले किष्टलाई लिकमा ल्याउन धेरै प्रत्यन गर्‍यौं,’ एक अधिकारी भन्छन्, ‘त्यसबेला ज्ञवालीसँग ठूलो झगडा पनि गर्नुपर्‍यो ।’
किष्टले वाणिज्य बैंकमा एकीकृत कारोबार थालेको दिन ०६६ बैशाख २४ गते तत्कालीन बैंकर्स संघका अध्यक्ष सशिन जोशी र धितोपत्र बोर्डका अध्यक्ष शुरवीर पौडेलले भनेका थिए, ‘किष्ट फाइनान्सबाट वाणिज्य बैंकमा स्तरोन्नति भएको छ । यसका सामु धेरै चुनौती थपिएका छन् । संस्थागत सुशासन सबैभन्दा ठूलो चुनौती हो । यसमा विशेष चनाखो हुनुहोला ।’
तर, सोही कार्यक्रममा प्रमुख अतिथि रहेका राष्ट्&",bank
"﻿१० असोज, काठमाडौं । एभरेष्ट बैंकले मध्यबानेश्वरस्थित रत्नराज्य उच्च माध्यमिक विद्यालयलाई शुद्ध पीउने पानी सेवा हस्तान्तरण गरेको छ ।
विद्यालयमा भएको एक औपचारिक कार्यक्रममा उक्त सेवाको उद्घाटन प्रमुख अतिथि पुर्व उपप्रधानमन्त्री प्रकाशमान सिंह तथा बैंकका अध्यक्ष बिके श्रेष्ठले गरे ।
कार्यक्रममा पुर्वमन्त्री, सभासद, पन्जाव नेशनल बैंक तथा एभरेष्ट बैंकका उच्च पदस्थ अधिकारी लगायतको उपस्थीति थियो ।
बैंकसंस्थागत सामाजिक उत्तरदायित्व अन्तरगत जनहितका लागि काम गर्दै आएको छ ।",bank
"﻿११ असोज, काठमाडौं । वाणिज्य बैंकहरुलाई दशैं लागेको छ । दशैंको प्रभाव बैंकहरुको निक्षेपमा देखिएको छ । पछिल्लो एक हप्तामा सञ्चालनमा रहेका २८ वाणिज्य बैंकहरुमा १८ अर्ब रुपैयाँ निक्षेप थपिएको छ । एक हप्तामा बढेको निक्षेप वाणिज्य बैंकहरुको कूल निक्षेपको १ प्रतिशत हो ।
नेपाल राष्ट्र बैंकका अनुसार गत साता वाणिज्य बैंकहरुको कूल निक्षेप १८ खर्ब ५ अर्ब रुपैयाँ पुगेको छ । त्यसअघिको हप्ता भने बैंकहरुको निक्षेप १७ खर्ब ८७ अर्ब रुपैयाँ थियो ।
तर, पछिल्लो हप्ता निक्षेपको तुलनामा कर्जा भने विस्तार हुन सकेको छैन । एक हप्तामा जम्मा ७ अर्ब रुपैयाँले मात्रै कर्जा बढेको छ । राष्ट्र बैंकका अनुसार हाल वाणिज्य बैंकहरुले १४ खर्ब ४४ अर्ब रुपैयाँ कर्जा प्रवाह गरेका छन् ।
दशैं-तिहार र छठजस्ता चाडबाड नजिकिएकाले वैदेशिक रोजगारीमा रहेकाहरुले सामान्य अवस्थामाभन्दा बढी रेमिट्यान्स पठाएकाले त्यसको प्रभाव बैंकिङ क्षेत्रमा परेको हुनसक्ने बैंकर्स संघका अध्यक्ष उपेन्द्र पौडेलले अनलाइनखबरलाई बताए । पौडेलका अनुसार सरकारी आयोजनाहरुको भुक्तानी बढीकाले पनि बैंकमा निक्षेप पढेको हो ।
इन्टरनेशनल मनी एक्सप्रेस -आइएमइ) का प्रमुख कार्यकारी अधिकृत सुमन पोखरेलका अनुसार सामान्य अवस्थामा भन्दा दशैं-तिहार र छठजस्ता चाडपर्वमा ५० प्रतिशतसम्म बढी रेमिटयान्स आउने गरेको छ ।
त्यसैगरी, बैंकहरुले निक्षेपमा दिने व्याजदर बढाएका कारण पनि बैंकप्रति सर्वसाधारणको आकर्षण बढेको हुनसक्ने बैंकहरहरु बताउँछन् । महिनादिन अघिसम्म निक्षेपमा ३/४ प्रतिशत व्याज दिने बैंकहरुले पछिल्ला केही हप्ता ६ प्रतिशतसम्म व्याज दिन थालेका छन् । राष्ट्र बैंकले गत साउन तेस्रो साता व्याजदर करिडोर कार्यान्वयनमा ल्याएपछि विस्तारै व्याजदर बढ्न थालेको छ ।",bank
"२ कात्तिक, काठमाडौं । चालु आवको पहिलो त्रैमाशमा वित्तीय विवरण प्रकाशित गर्ने पहिलो कम्पनी फस्र्ट माइक्रोफाइनान्स डेभलपमेन्ट बैंकले ६० प्रतिशतले नाफा वृद्धि गरेको छ ।गत आवको पहिलो त्रैमाशमा १ करोड ५० लाख कमाएको कम्पनीले यसपटक २ करोड ४१ लाख रुपैयाँ नाफा कमाएको छ । कम्पनीको खुद व्याज आम्दानी ५४ प्रतिशतले बढेर ४ करोड ८ लाख रुपैयाँ पुगेको छ । आर्थिक वर्षको पहिलो तीन महिनामा कम्पनीले अन्य बैंक तथा वित्तीय संस्थाबाट ३ अर्ब ५२ करोड रुपैयाँ सापट लिएको छ । कम्पनीले ३ अर्ब ६९ करोड कर्जा लगानी गरेको छ । कम्पनीले तीन करोड ७९ लाख रुपैयाँ सञ्चालन नाफा गरेको छ ।कम्पनीको चुक्ता पूँजी ७२ प्रतिशतले बढेर ४५ करोड रुपैयाँ पुगेको छ । कम्पनीको सञ्चितीमा ९ करोड रुपैयाँ रहेको छ । कम्पनीको प्रतिसेयर आम्दानी २१.१५ रुपैयाँ, मूल्य आम्दानी अनुपात ३९.७५ गुणा, नेटवर्थ प्रतिसेयर १ सय २१ रुपैयाँ रहेको छ ।
",bank
"﻿१२ असोज, काठमाडौं । मर्जरका कारण १० महिनादेखि बैंक अफ काठमाण्डू र लुम्बिनी बैंकको रोकिएको सेयर कारोबार बुधबारदेखि खुलेको छ ।
यो बैंकको सेयर कारोबार ‘बीओकेएल’को संकेत रहेको छ । बीओकेएलको प्रतिकित्ता सयरमुल्य ४९५ रुपैयाँ हुनेगरी मुल्य समायोजन भएको नेपाल स्टक एक्सचेञ्जले जनाएको छ ।
मर्जरमा जाने सम्झौता गरेपछि गत पुस ९ गतेदेखि यी दुई बैंकको सेयर कारोबार रोकिएको थियो । नेपाल राष्ट्र बैंकले नेपाल स्टक एक्सचेञ्ज (नेप्से)लाई सेयर कारोबार खुलाईदिन पत्राचार गरेपछि बुधबारदेखि नेप्सेले मर्जरपछि बनेको बैंक अफ काठमाण्डू लुम्बीनीको सेयर कारोबार खुलाएको हो । मर्जरपछि बैंकको चुक्ता पूँजी ४ अर्ब ४७ करोड रुपैयाँ पुगेको छ ।",bank
﻿आतंकवादी हमलाका पीडित परिवारले साउदी सरकारविरुद्ध मुद्दा हाल्न मिल्ने बाटो खोल्दै अमेरिकी संसदले त्यससम्बन्धी विधेयक रोक्ने राष्ट्रपतिको ‘भिटो’ अस्वीकार गरेको छ।,bank
"﻿१३ असोज, काठमाडौं । नेपाल बंगलादेश बैंकले चाटर्ड एकाउन्टेन्ट बढ्ने विद्यार्थीलाई शैक्षिक प्रमारणपत्र धितो राखेर ऋण दिने भएको छ । शैक्षिक प्रमाणपत्र धितोमा ऋण दिने व्यवस्था मिलाउने सरकारको नीतिलाई सहयोग गर्ने उद्देश्यले यो योजना सुरु गरिएको बैंकका प्रमुख कार्यकारी अधिकृत ज्ञानेन्द्र ढुंगानाले बताए ।
बैंकका सीइओ ढुंगाना र नेपाल चार्टर्ड एकाउन्टेन्टस् संस्था (आइक्यान)का अध्यक्ष महेश खनालले विद्यार्थीरुलाई शैक्षिक कर्जा उपलब्ध गारउाने समझादारीपत्रमा बुधबार हस्ताक्षर गरेका छन् ।
यस कर्जा योजनाले सीए पढेने विद्यार्थीहरुलाई आफ्नो शैक्षिक गतिविधि सहजताका साथ सम्पन्न गर्न सहयो हुने आइक्यानका उपाध्यक्ष खनालले बताए ।
सम्झौताअनुसार आइक्यानले सञ्चालन गर्ने सीए शिक्षाको अन्तिम तहमा भर्ना भएका विद्यार्थीहरुलाई अध्ययनको क्रममा सहुलियत दरमा ३ लाख रुपैयाँसम्म्को शैक्षिक कर्जा उपलब्ध गराइने छ । उक्त कर्जा लिनका लागि विद्यार्थीले सीएकै मध्यम तह उत्तिर्ण गरेको प्रमाणपत्र धितो राख्नुपर्ने छ ।
बैंकले विद्यार्थीहरुलाई लक्षित गर्दै खआइक्यानको सातदोबाटो स्थित भवनमा आफ्नो एक्सेन्सन काउन्टरसमेत सञ्चालनमा ल्याएको छ ।",bank
﻿भारतीय सेनाले जम्मु काश्मीरमा पाकिस्तानसँगको सीमा नियन्त्रण रेखामा चरमपन्थीहरुको इलाकामा कारबाही गरेको बताएको छ।,bank
"﻿२३ असोज, काठमाडौं । इजी लिंक रेमिट्यान्स र प्राइम कमर्सियल बैंक लिमिटेड बीच रेमिट्यान्स भुक्तानी सम्झौता भएको छ ।
सम्झौतापत्रमा इजी लिंक रेमिट्यान्सका प्रमुख कार्यकारी अधिकृत डीपी अर्याल र प्राइम कमर्सियल बैंकका उप महाप्रबन्धक मोती काजी तुलाधरले हस्ताक्षर गरेका छन् ।
सम्झौतापछि अब विश्वका विभिन्न देशबाट इजी लिंक रेमिट्यान्समार्फत आएको रकम प्राइम कमर्सियल बैंकका देशभरी रहेका ३२ शाखाहरुबाट भुक्तानी लिन सकिने भएको छ ।
सम्झौतापछि इजी लिंक रेमिट्यान्सका प्रमुख कार्यकारी अधिकृत डीपी अर्याले विदेशबाट पठाएको पैसालाई छिटो छरितो तरिकाले सेवाग्राहीसम्म पु-याउन यो सम्झौताले थप सहज बनाउने जानकारी दिए ।
इजी लिंक रेमिट्यान्सले १७ बर्षदेखी विश्वका विभिन्न मलुकहरुबाट नेपालमा रेमिट्यान्स भित्रयाइरहेको छ । आˆना सेवाग्राहीलाई थप सहज र सुलभ बनाउँदै लैजान देशभरका विभिन्न बैंक तथा वित्तिय संस्थाहरुका साथै नीजि कम्पनीहरुसंग पनि रेमिट्यान्स भुक्तानी सम्झौतालाइ तिब्र पारेको छ ।
यो सम्झौतासँगै विश्वका विभिन्न मुलकबाट इजी लिंक रेमिट्यान्स मार्फत पठाएको रकम अब इजी लिंक रेमिट्यान्सका २२ सय भन्दा बढी एजेन्ट, सब-एजेन्ट तथा सम्झौता भएका विभिन्न बैंक तथा वित्तीय संस्थाहरुबाट भुक्तानी लिन सकिने कम्पनीका प्रबन्धक दिपेन्द्र खनालले जानकारी गराए ।",bank
"१३ असोज, काठमाडौं । सानिमा बैंकले वित्तीय पहुँचको अभावमा रहेका समुदायलाई लक्षित गरेर १३ जिल्लामा विपन्न वर्ग कर्जा प्रवाह गर्ने भएको छ । युकेऐड सक्षम फाइनान्स टु एक्सेसँंगको साझेदारीमा बैंकले विपन्न वर्ग कर्जा कार्यक्रम सञ्चालन गर्न लागेको हो ।
सक्षमसँगको सहकार्यमा बैंकले कालिकोट, कञ्चनपुर, सुर्खेत, दाङ, कैलाली, मकवानपुर, रुपन्देही, शंखुवासभा, बाँके, सुनसरी, चितवन, धादिङ र झापा जिल्लामा १ अर्ब १ करोड ३० लाख लगानी गर्ने भएको हो । यो कार्यक्रम तीन वर्षसम्म सञ्चालन हुनेछ ।
यो कार्यक्रम सञ्चालनको लागि कालिकोटमा बैंकको शाखा स्थापना हुने भएको छ । ६ हजारले कार्यक्रमबाट लाभ लिने अपेक्षा गरिएको छ । ५० हजार रकमदेखि १० लाख रुपैयाँ कर्जा प्रवाह हुने बताइएको छ । यसले बैंकमा न्युनत्तम लागतको निक्षेपमा पनि वृद्धि हुने अपेक्षा गरिएको छ ।
अहिले सहकारीजस्ता संस्थाबाट १ लाखसम्म कर्जा पाइन्छ, बैंकहरुले पनि न्युनत्तम ५ लाखसम्म कर्जा दिइरहेको तर यसबीचको रकमको कर्जा पाउँन सहज नएकाले यस्ता मिसिङ मिडल वर्गलाई लक्षित गरेर यो योजना अघि बढाएको बैंकका नायब प्रमुख कार्यकारी अधिकृत तेजबहादुर चन्दले बताए । बैंकले यही कार्यक्रमको लागि २१ जना कर्मचारी खटाउँने भएको छ ।",bank
﻿आपसी मतभेद सुल्झाउन प्रमुख तीन दलबीचको सहमति अनुसार सरकारले स्थानीय तहको संख्या बढ्ने गरी नयाँ मापदण्ड तोकेपछि सीमा निर्धारण आयोग परामर्शमा जुटेको छ।,bank
"१४ असोज, काठमाडौं । ग्लोबल आइएमई बैंकले रिलायबल डेभलपमेन्ट बैंकलाई एक्वायर (प्राप्ति) गर्ने भएको छ । एक्वायरसम्बन्धी सम्झौतापत्रमा शुक्रबार ग्लोबल आइएमईका अध्यक्ष चन्द्र ढकाल र रिलायबल अध्यक्ष राधेश्याम अग्रवालले हस्ताक्षर गरे ।
दुवै बैंकबीच एक्विजिसन सम्बन्धी सम्पूर्ण काम कारबाहि ३ महिनाभित्र सम्पन्न गर्ने लक्ष्य छ । राष्ट्रिय स्तरको विकास बैंककोरुपमा विगत १० वर्षदेखि कारोबार गर्दै आइरहेको रिलायबल डेभलपमेन्ट बैंकको कुल चुक्ता पुँजी ७८ करोड ८५ लाख रुपैयाँ रहेको छ ।
रिलायबललाई ग्लोबलले एक्विजिसन गरेपछि बैंकको कुल चुक्ता पूँजी. ८ अर्व भन्दा बढी हुनेछ । त्यसैगरी, कुल निक्षेप ८८ अर्व, कर्जा लगानी ७४ अर्व रुपैयाँ र शाखा संख्या १ सय ११ वटा पुग्नेछन् ।
बैंकले यसअघि प्यासिफिक डेभलपमेन्ट बैंकलाई मिति गत असार १ गते एक्विजिसन गर्ने सहमति गरी एक्विजिसनको प्रक्रियामा रहेको छ । त्यसअघि नै बैंकले कर्मज एण्ड ट्रष्ट बैंक, आईएमई फाइनान्सियल इन्स्टीच्युसन, गुल्मी विकास बैंक, सोसियल डेभलपमेन्ट बैंक र लर्ड बुद्ध फाईनान्ससंग सफलता पूर्वक मर्जर सम्पन्न गरि सकेको छ ।
रिलायबल फाइनान्स, शुभलक्ष्मी फाइनान्स, नेपाल कञ्जुरम डेभलपमेण्ट बैंकसँग मर्जर भई रिलायबल डेभलपमेण्ट बैंक लिमिटेड कायम भएकाले यो एक्विजिसन सम्पन्न भएपछि १०वटा बैंक वित्तीय संस्था मर्जर/एक्विजिसन भई बनेको पहिलो बैंक हुने छ ।",bank
"﻿१५ असोज, काठमाडौं । नेपालका लागि जेडटिइ स्मार्टफोनको अधिकृत विक्रेता इभोलुशन इन्टरप्राइजेज प्रालिलेे बजेट स्मार्टफोनको रुपमा ‘जेडटीइ ब्लेड भी ७ लाइट’ नेपाली बजारमा उपलब्ध गराएको छ ।
दशैं क्यास ब्याक अफर र खदिरमा पावर बैंकको उपहारसहित ब्लेड भी ७ लाइट सार्वजनिक गरिएको हो । थोरै मूल्यमा आकर्षक फिचरहरुले सजिएको ब्लेड भी ७ लाइटमा ५ इन्चको एचडी कर्भ एज डिस्प्ले रहेको छ । यस स्मार्टफोनमा फिङ्गरप्रिन्ट स्क्यानरको प्रयोग गरिएको छ, जसबाट केवल ३ सेकेन्डमै फोन अनलक हुन्छ ।
यसैगरी, ब्लेड भी ७ लाइटमा निकै आकर्षक फोटोहरु खिच्न सकिने कम्पनीले जनाएको छ । अगाडिको क्यामेरा १३ मेगपिक्सेल र पछाडिको क्यामेरा ८ मेगापिक्सेलको छ । पछाडिको क्यामेरामा अटो फोकसको प्रयोग गरिएको छ भने पछाडिको क्यामेरामा एलइडी फ्लासको प्रयोग गरिएको छ । क्यामेराका अन्य फिचरहरुमा जिओ-ट्यागिङ, फेस डिटेक्सन, एचडिआर र पानोरोमा रहेका छन् ।
स्मार्टफोनमा २ जिबी र्याम र १६ जिबीको इन्टर्नल स्टोरेज रहेको छ । एसडी कार्डको प्रयोग गरेर २५६जिबीसम्म एक्स्टर्नल मेमोरी बढाउन सकिने छ । एन्ड्रोइड मार्सम्यालो ६.० अपरेटिङ सिस्टमा चल्ने यस फोनमाक्वार्ड कोर १ गिगाहज प्रोसेसरको प्रयोग भएको छ ।
फोनमा झिक्न नमिल्ने २ हजार ५ सय एमएएच ब्याट्री प्रयोग गरिएको छ । ब्लेड भि ७ लाइटका अन्य फिचरहरुमा डुअल सिम, फोरजी सपोर्ट, एफएम रेडियोलगायत छन् ।
स्मार्टफोनको बजार मूल्य केवल १८ हजार ९ सय ९० राखिएको छ । नेपालीको महान चाड दशैलाई मध्यनजर गरेर जेडटिई ब्लेड भि ७ लाइटको खरिदमा ७ सय रुपैयाँ दशैं क्यास ब्याक अफर दिइएको छ । स्मार्टफोनको खरिदमा २ हजार २ सय मूल्य पर्ने १० हजार एमएएचको पावर बैंक उपहार स्वरुप प्रदान गरिने छ ।",bank
"१६ असोज, काठमाडौं । नेपाल राष्ट्र बैंकले आइतबारदेखि आफ्ना कार्यालयहरुबाट सर्वसाधारणलाई दशैंका लागि नयाँ नोट सटही सुविधा दिन थालेको छ ।
राष्ट्र बैंकले थापाथलीस्थित बैंकिङ कार्यालय र मोफसलका क्षेत्रीय कार्यालयबाट नयाँ नोट वितरण गरिरहेको प्रवक्ता त्रिलोचन पंगेनीले जानकारी दिए ।
राष्ट्र बैंकले एक जनालाई ५, १०, २०, ५० र १०० रुपैयाँ दरका नोटहरु २/२ बण्ड गरी कूल ३७ हजार रुपैयाँसम्म उपलब्ध गराउने पंगेनीले बताए ।
केन्द्रीय बैंकले केहीदिन अघि बैंक तथा वित्तीय संस्थाहरुलाई नयाँ नोट उपलब्ध गराएको थियो । दशैंका लागि ७ देखि ८ अर्ब रुपैयाँ नयाँ नोट बजारमा प्रवाह गर्ने राष्ट्र बैंकले जनाएको छ ।",bank
"२ कात्तिक, काठमाडौं । कामना सेवा विकास बैंकको बुधबार सम्पन्न विशेष साधारणसभाले १५ प्रतिशत हकप्रद सेयर जारी गर्ने निर्णय गरेको छ । यसका साथै बैंकको केन्द्रीय कार्यालय काठमाडौंको ज्ञानेश्वर, आनन्द भैरव मार्गस्थित आफ्नै भवनमा स्थानान्तरण गर्ने विशेष प्रस्ताव समेत सभाले पारित गरेको छ ।
",bank
"१८ असोज, काठमाडौं । प्रभु बैंक र ग्राण्ड बैंक मर्जर भई एकीकृत कारोबार सुरु गरेको आठ महिनापछि राष्ट्र बैंकले प्रभु बैंकको सेयर कारोबार खुल्ला गर्न अनुमति दियो । तर, प्रभुसँगै गाभिएको ग्राण्ड बैंकको सेयर कारोबार भने अझै रोकेको छ ।
गाभिएर एउटै भइसकेको संस्थामा पनि राष्ट्र बैंकले प्रभु र ग्राण्ड छुट्याएर विभेदकारी निर्णय गरेको छ । मर्जरपछि सेयर कारोबार खुलाउँदा राष्ट्र बैंकले पहिलोपटक विभेदकारी निर्णय गरेको हो ।
प्रभु बैंकले सबैको सेयर खोल्ल राष्ट्र बैंकमा आवेदन दिएको थियो । राष्ट्र बैंकले गत बिहीबार प्रभु बैंकको सेयर कारोबार खोल्न नेपाल स्टक एक्सचेत्तजलाई पत्राचार गरेको थियो । सोही पत्रका आधारमा सोमबारदेखि प्रभु बैंकको सेयर कारोबार खुलेको छ ।
सोमबार प्रभु बैंकको सेयर प्रतिकित्ता सेयरमूल्य ३६३ रुपैयाँमा खुलेको थियो । तर, कारोबार बन्द हुँदा ३९९ रुपैयाँ पुगेको छ । तर, सोही बैंकमा गाभिएको ग्राण्ड बैकको सेयरको भने कारोबार राष्ट्र बैंकले नै रोकेको छ ।
तर, तत्कालीन ग्राण्ड बैंकको खराब कर्जा असूल नभएको भन्दै राष्ट्र बैंकले ग्राण्डको सेयर रोकेको हो । सो कर्जा असूल भएपछि कारोबार खुलाउने राष्ट्र बैंकले जनाएको छ ।
गाभिएर एउटै संस्था भइसकेको प्रभु बैंकमा प्रभु र ग्राण्ड भनेर राष्ट्र बैंकले विभेद गरेको सेयर लगानीकर्ताहरुले गुनासो गरेका छन् ।
‘गाभिइसकेको संस्थामा फलानो समूहको सेयर खोल्नु तर फलानो समूहको सेयर नखोल्नु भन्न मिल्छ ?’ तत्कालीन ग्राण्ड बैंकका एक सेयरधनीले अनलाइनखबरसँग भने, ‘गर्भनरसा’ब राष्ट्र बैंकको यस्तो निर्णयले कसलाई फाइदा गर्छ ?’
नियामक निकायले नै यस्तो विभेदकारी निर्णय गर्दा सेयर लगानीकर्ताहरु मारमा परेको उनको भनाइ छ ।
‘तत्कालीन ग्राण्डका सञ्चालकहरुले गल्ती गरेका थिए तर राष्ट्र बैंकको निर्णयले त्यसको सजाय साधारण सेयरधनीलाई दिएको छ,’ उनले भने, ‘यो कदापि न्यायपूर्ण हुन सक्दैन ।’
गत माघ २९ गते प्रभु बैंकले ग्राण्डलाई गाभेर एकीकृत कारोबार गरेको थियो । मर्जरपछि प्रभुको चुक्ता पुँजी ५ अर्ब ८८ करोड रुपैयाँ छ । जसमा ३ अर्ब २० करोड प्रभुको, २ अर्ब ग्राण्डको हो । बाँकी रहेको पुँजी मर्जरपछि हकप्रद सेयर वितरण गरि बढाइएको हो ।
प्रभु बैंकले गाभ्नुअघि ग्राण्डको २ अर्ब ३६ करोड रुपैयाँ खराब कर्जा थियो । तर, आठ महिनाको अवधिमा करिब ३५ करोड रुपैयाँ खराब कर्जा उठिसकेको र अब २ अर्ब २ करोड रुपैयाँमात्रै उठ्न बाँकी रहेको प्रभु बैंकले जनाएको छ ।
राष्ट्र बैंकको यो निर्णयसँगै अब समस्यामा परेका बैंक तथा वित्तीय संस्थाहरुलाई मर्जर वा एक्वायरमा गर्न कुनैपनि राम्रा संस्थाहरु अग्रसर नहुने बैंकरहरु बताउँछन् ।
‘१२ वटा संस्थालाई त राष्ट्र बैंकले नै समस्याग्रस्त घोषणा गरिसकेको छ,’ एक बैंकरले प्रश्न गरे, ‘प्रभुमा गाभिएका ग्राण्ड बैंकको सेयर कारोबार खोल्न नदिने राष्ट्र बैंकको यो निर्णयसँगै अब समस्याग्रस्त संस्थालाई कस्ले मर्जर वा एक्वायर गर्छ ?’
तर, राष्ट्र बैंकका सिनियर डेपुटी गभर्नर चिन्तामणि सिवाकोटी भने आफूलाई यो विषय जानकारी नभएको बताउँछन् ।
‘मर्जरको सम्झौता हुँदाखेरी नै खराब कर्जाको उठेपछि मात्रै सेयर कारोबार खोल्ने भन्ने क्लज पनि राष्ट्र बैंकले राखेको रहेछ, त्यसैलाई आधार बनाएर ग्राण्डको सेयर कारोबार रोकिएको हुनुपर्छ,’ शिवाकोटीले अनलाइनखबरसँग भने ।
गाभिएसकेको संस्थामा रहेको कुनै एक समूहको सेयर खोल्ने र अर्को समूहको सेयर कारोबार रोक्का राख्न मिल्छ ? भन्ने अनलाइनखबरको प्रश्नमा प्रश्नमा शिवाकोटीले यस्तो ववाफ दिए, -‘त्यसबेला म राष्ट्र बैंकको सञ्चालक समितिमा थिइँन । जसले त्यस्तो निर्णय गर्नुभएको थियो । उसैलाई सोध्नुहोस् ।’",bank
"﻿१८असोज, काठमाडौं । एनआईसी एशिया बैंकको उन्नाईसौं वाषिर्क साधारणसभा काठमाडाैंमा भएको छ ।
सभाले साधारण प्रस्ताव अन्र्तगत आर्थिक वर्ष २०७२/७३ को सञ्चालक समितिको प्रतिवेदन पास गर्नुका साथै आषाढ मसान्त सम्मको वासलात, नाफा नोक्सान हिसाव तथा नगद प्रवाह विवरण लगायतका वाषिर्क वित्तीय विवरण स्वीकृत गर्‍यो ।
विशेष प्रस्ताव अन्र्तगत गत आथिर्क वर्षको मुनाफाबाट चुक्ता पूँजीको २६ प्रतिशत बोनस सेयर, कर प्रयोजनको लागि १.३७ प्रतिशत तथा बोनस शेयर वितरण पश्चात सेयरधनीहरुको नाममा कायम हुने साधारण शेयरसंख्याको १ : ०.१५ (१५ प्रतिशत) को अनुपातमा हकप्रद शेयर जारी गर्न स्वीकृत प्रदान गर्नुका साथै सभामा प्रस्तावित अन्य सम्पूर्ण प्रस्तावहरु पारित गरेको छ ।
सञ्चालक समितिका अध्यक्ष जगदिशप्रसाद अग्रवालको अध्यक्षतामा कार्यक्रम भएको हो ।",bank
"﻿१ कात्तिक, काठमाडौं । बेलायतको युरोप बिजनेश एसेम्ब्लीले सन् २०१६को लागि साविकको महालक्ष्मी फाइनान्स लिमिटेड (हाल महालक्ष्मी विकास बैंक) लाई ‘बेष्ट इन्टरप्राइजेज’ को उपाधि दिएको छ ।
संस्थाका प्रमूख कार्यकारी अधिकृत रमेशकूमार भट्टराईलाई संस्थाले ‘मेनेजर अफ द इयर’ ले पुरस्कृत गरेको छ । यो पुरस्कार फ्रान्सको केन्स शहरमा गत ७ अक्टूबर मा यूरोपियन अवार्ड नाइट्स सम्बन्धी विशेष समारोहमा प्रदान गरिएको हो ।
कार्यक्रममा एशिया, यूरोप, अफ्रिका तथा मध्यपूर्वका गरी ३६ राष्ट्र्रका विभिन्न कम्पनीहरुको प्रतिनिधित्व थियो ।",bank
"२ कात्तिक, काठमाडौं । व्यवस्थापिका संसदको अर्थ समितिले बैंक तथा वित्तीय संस्था सम्बन्धी कानुन संशोधन र एकीकरण गर्न बनेको विधेयक माथि अर्थमन्त्री, राष्ट्रबैंकका गर्भनर लगायतसँग छलफल गरेको छ ।
समितिले मंगलबार अर्थ मन्त्री कृष्ण बहादुर महरा, अर्थ सचिव शान्तराज सुवेदी, राष्ट्रबैंकका गर्भनर चिरञ्जीवी नेपाल लगायतसँग छलफल गरेको हो ।
छलफलमा नेपाल राष्ट्र बैकका गभर्नर चिरञ्जिवी नेपालले संवैधानिक पद धारण गरेको व्यक्ति बैंकको संचालक तथा अध्यक्ष बन्न नहुने धारणा राखे । कम्तिमा सभासद् भएका व्यक्ति सभासद् पदमा रहुन्जेल बैकको संचालक, अध्यक्ष तथा सम्बन्धित समितिमा पनि नबस्ने व्यवस्था गरिनुपर्ने तर्क उनको थियो ।
पुर्व अर्थमन्त्री रामशरण महतले नियमनकारी निकाय नेपाल राष्टबैंकलाई बलियो बनाउनुपर्ने अवधारण अनुसार नियम ल्याइएको बताए । वित्तीय क्षेत्रलाई थप चुस्त दुरुस्त र अनुसासित बनाउनका लागि पनि विधेयकमा राखिएका प्रावधानलाई यथावत राख्नुपर्ने उनको भनाइ थियो ।
बैठकमा उपस्थित अर्थमन्त्री कृष्ण बहादुर महराले वित्तीय क्षेत्रलाई चुस्त दुरुस्त र अनुसाशित बनाउन आवश्यक रहेको बताएपनि विवादित दफाका सम्बन्धमा स्पष्ट जवाफ दिएनन् । उनले संवैधानिक पद धारण गरेको व्यक्ति वित्तीय संस्थाको पदाधिकारी हुन पाउने/नपाउने, बैक संचालक पदमा नियुक्ति, समयावधि तथा योग्यता लगायत विषयमा स्पष्ट धारणा राखेनन् ।
यसअघि अर्थ समितिले पूर्व अर्थमन्त्री, पुर्व गभर्नर तथा बैकरहरुसँग छलफल गरेको थियो । छलफलमा पूर्वअर्थमन्त्री र पूर्वगभर्नरहरुले बैंक तथा वित्तीय संस्थामा एउटै व्यक्ति आजिवन अध्यक्ष पद्मा रहन पाउने व्यवस्था बैंक तथा वित्तीय संस्थाका लागि निकै घातक भएको भन्दै सो व्यवस्था कुनै पनि हालतमा हटाइनुपर्ने धारणा राखेका थिए ।
बैंकरहरुले भने प्रमुख कार्यकारी अधिकृतको कार्यकाल कुनै हालतमा तोक्न नहुने भन्दै कार्यकाल तोकेर कानून बनाउनु पश्चगामी हुने बताउदै आएका छन् । सांसदहरु उदय नेपाली जनता बैक, उमेश श्रेष्ठ प्राईम बैक, इच्छाराज तामाङ सिभिल बैक र विरेन्द्र महतो माछापुच्छ्रे बैकका संचालक समितिमा छन् ।
व्यवस्थापिका संसदको बैठकले विधेयकमा बढी विवादमा परेका विषयमा आवश्यक छलफल गरी परिमार्जन गर्न पुन अर्थ समितिमा नै पठाएपछि समितिले छलफल सुरु गरेको हो ।",bank
"﻿३ कात्तिक, काठमाडौं । आइएमई तथा ग्लोबल आईएमई बैंकले हिसान तथा प्याब्सनको सहकार्यमा ‘आईएमई-ग्लोबल आईएमई आकांक्षा छात्रवृत्ति’ का लागि आवेदन आहृवान गरेको छ ।
छात्रवृत्ति अन्तर्गत सार्वजनिक, नीजि तथा सामुदायीक विद्यालयमा कक्षा १ देखि ११ कक्षासम्म अध्ययनरत आर्थिक रुपमा विपन्न जेहेन्दार विद्यार्थीलाई शैक्षिक सत्र २०७३ का लागि छात्रवृत्ति प्रदान गरिने छ ।
विद्यार्थीहरुको उज्ज्वल भविष्यको आकांक्षालाई साकार पार्न सहयोग पुर्‍याउने उद्वेश्यले छात्रवृत्तिको आवेदन मागिएको आइएमई तथा ग्लोबल आईएमई बैंकले जनाएका छन् ।
आईएमई लिमिटेड तथा ग्लोबल आईएमई बैंकबाट व्यवस्थापन मिलाइने कुल दश लाख छात्रवृत्ति कोषबाट एक शैक्षिक सत्रका लागिएक सय जना विधार्थीलाई छात्रवृत्ति प्रदान गरिने छ ।
इच्छुक विधार्थीले यी संस्थाका वेब साईट एवंम् एजेण्ट आउटलेटमा उपलब्ध फारममा आफ्नो विवरण भरी कम्तिमा दुई बर्ष अघिदेखिका शैक्षिक प्रमाणपत्र र सम्बन्धित विधालय प्रधानाध्याप्ाकको सिफारिस सहित आवेदन दिन सक्नेछन् ।
कात्तिक ३० गतेसम्म आवेदन दिनुपर्ने छ । फारम आफुलाई पायक पर्ने आईएमई सेन्टर, एजेन्ट आउटलेट, आइएमईका क्षेत्रीय सम्पर्क कार्यालय एवम् ग्लोबल आइएमई बैंकका सबै शाखा कार्यालय वा एक्सटेन्सन काउण्टरहरु मार्फत् वा ईमेल ठेगाना     ?मा पठाउन सकिने आइएमईले जनाएको छ ।",bank
"३ कात्तिक, काठमाडौं । टुरिजम डेभलपमेन्ट बैंक लिमिटेडले चुक्ता पुँजीमा १ः१ का दरले हकप्रद शेयर जारी गर्ने प्रयोजनका लागि एनआईबिएल क्यापिटल मार्केट्स लिमिटेडलाई बिक्री प्रबन्धकको रुपमा नियुक्त गरेको छ ।
मातृभूमी बिकास बैंक लिमिटेड तथा कालिन्चोक डेभलपमेन्ट बैंक लिमिटेडलाई प्राप्ती गरे पश्चात् नेपाल राष्ट्र बैंक अन्तिम स्वीकृतिको लागि आवेदन पेश भएको कायम हुन आउने चुक्ता पुँजीमा हकप्रद जारी गर्न लागिएको हो ।
बैंकका तर्फबाट प्रमुख कार्यकारी अधिकृत महेश शर्मा ढकाल तथा एनआईबिएल क्यापिटल मार्केट्स लिमिटेडका तर्फबाट महाप्रबन्धक मेखबहादुर थापाले सम्झौतापत्रमा हस्ताक्षर गरे ।
बैंकले देशभरिका आˆना १५ वटा शाखा तथा १२ वटा एटीएम मार्फत ग्राहकहरुलाई सेवा प्रदान गरिरहेको छ । बैंकले निकट भविष्यमा प्राप्तीबाट थपिने ७ वटा शाखाहरुसँगै देशका विभिन्न स्थानहरुमा थप नयाँ ७ वटा शाखाहरु थप्दै यस आर्थिक बर्षको अन्त्यसम्ममा कुल २९ वटा शाखाहरु मार्फत आˆनो सेवा विस्तार गर्ने लक्ष्य लिएको छ ।",bank
"८ कात्तिक, काठमाडौं । दूरसञ्चार क्षेत्रको नियामक निकाय नेपाल दूरसञ्चार प्राधिकरणको बदमासीले एनसेलले ८ अर्ब ३६ करोड रुपैयाँ नगद लाभांस विदेश लान सफल भएको तथ्य फेला परेको छ । यो लाभांस पाँच वर्षदेखि रोकिएको थियो ।
व्यवस्थापिका संसदको अर्थ समितिले गत जेठ २१ गते राज्यलाई तिर्नुपर्ने कर नतिरेसम्म पुँजी वृद्धि लगायतका एनसेलका कुनैपनि प्रस्ताव अस्वीकार गर्नु भन्ने निर्देशन दिएको थियो । एनसेलको स्वामित्व हाल एक्जिएटा नामक कम्पनीसँग छ ।
तर, संसदीय समितिको निर्देशन विपरित दूरसञ्चार प्राधिकरणले गत असार २७ गते एनसेललाई लाभांस वापतको रकम विदेश लैजान दिनु भन्दै नेपाल राष्ट्र बैंकलाई पत्र लेखेको खुलासा भएको छ ।
‘केही वर्ष अघिदेखि नै एनसेलको लाभांस रोकिरहेका थियौं, यसबीचमा उसले पुरा गर्नुपर्ने सबै प्रक्रियाहरु पुरा गर्‍यो,’ नेपाल राष्ट्र बैंकका प्रवक्ता नारायण पौडेलले सोमबार पत्रकार सम्मेलनमा भने, तैपनि हामीले दूरसञ्चार प्राधिकरलाई लाभांस लान दिँदा हुन्छ कि हुँदैन भनेर पत्र पठाएका थियौं । उसले दिँदा हुन्छ भनेर पत्र पठाएपछि स्वीकृति दिएका हौं ।’
राष्ट्र बैंकका अधिकारीहरुले प्राधिकरणले राष्ट्र बैंकलाई लेखेको पत्र नै पढेर सुनाएका थिए ।
अख्तियार दूरुपयोग अनुसन्धान आयोगका प्रमुख आयुक्त लोकमानसिंह कार्कीको दबाबमा राष्ट्र बैंकले एनसेलको लाभांस लैजान स्वीकृति दिएको भन्ने समाचारहरु प्रकाशन/प्रशारण भएपछि त्यसलाई प्रष्ट पार्न भन्दै राष्ट्र बैंकले पत्रकार सम्मेलनको आयोजना गरेको थियो ।
‘हामीले कानूनी प्रक्रियाहरु पूरा गरेर नै एनसेलको लाभांस लान स्वीकृति दिएका हौं,’ प्रवक्ता पौडेलले भने, ‘कसैको दबाब र प्रभावमा परेर स्वीकृति दिइएको होइन ।’
एनसेलको स्वामित्व रहेको टेलियासोनेराले एक्जिएटालाई बिक्री गर्दा कानूनअनुसार ३५ अर्ब रुपैयाँ बराबर पुँजीगत लाभकर तिर्नुपर्ने हुन्छ । तर, अहिलेसम्म १० अर्ब रुपैयाँ मात्रै पुँजीगत लाभकर तिरेको छ ।
राज्यलाई तिर्नुपर्ने कर तिर्न बाँकी हुँदाहुँदै दूरसञ्चार प्राधिकरणले लाभांस लान दिनु भन्दै राष्ट्र बैंकलाई पत्र लेखेको हो । प्राधिकरणको पत्रका आधारमा राष्ट्र बैंकले गत भदौ २७ गते एक्जिएटालाई आर्थिक वर्ष २०६८/६९ को लाभांस लान स्वीकृति दिएको थियो ।
एनसेलको लाभांस बाहिरिँदा देशको भुक्तानी सन्तुलनमा ऋणात्मक असर परेको छ । भदौ महिनामा ३ अर्ब ५० करोड रुपैयाँले शोधनान्तर स्थिति ऋणात्मक छ ।
लाभांस लान पाउनु लगानीकर्ताको अधिकारको कुरा भएको र नियामक निकायबाट नै लाभांस लान दिँदा हुन्छ भन्ने पत्र पाएपछि राष्ट्र बैंकले स्वीकृति दिएको प्रवक्ता पौडेलले प्रष्ट पारे । कुनैपनि बैदेशिक लगानी देश भित्रिँदा र बाहरिँदा राष्ट्र बैंकको अनिवार्यरुपमा स्वीकृति लिनुपर्ने कानूनी व्यवस्था छ ।",bank
"१२ कात्तिक, काठमाडौं । बुटवलमा केन्द्रिय कार्यालय रहेको चौतारी लघुबित्त वित्तीय संस्था लिमिटेडले स्थापनाको पहिलो वर्षमै नाफा आर्जन गर्न सफल भएको छ । वित्तीय संस्थाले आर्थिक वर्ष २०७३/२०७४ को पहिलो त्रैमासिक अवधीमा १० लाख २० हजार रुपैयाँ मुनाफा गर्न सफल भएको बैंकका नि.कार्यकारी अधिकृत कमल बहादुर खत्रीले बताए ।
खत्रीअनुसार संस्थाको नवलपरासी, रुपन्देही, कपिलवस्तु, गुल्मी, अर्घाखाँची, पाल्पा, प्यूठान, रोल्पा, दाङ्ग र सल्यान गरि १० जिल्ला कार्यक्षेत्र रहेको छ । वित्तिय संस्थाको चुक्ता पुँजी २ करोड १० लाख, जारी पूँजी ३ करोड तथा अधिकृत पूँजी ६ करोड रुपैयाँ रहेको छ ।
संस्थाले २०७३ आश्विन मसान्तसम्म ६ हजार ५ सय ४४ सदस्यहरुलाई १६ शाखा मार्फत २४ करोड १९ लाख ३७ हजार रुपैयाँ विनाधितो सामुहिक जमानीमा कर्जा लगानी गरेको छ । त्यसैगरी, यस अवधिमा संस्थाले ३० करोड ८४ लाख ११ हजार रुपैयाँ बचत संकन गरेको छ ।
निकट भबिश्यमै थप ९ शाखा खोल्ने कार्य अन्तिम अवस्थामा रहेको खत्रीले वताए । सेवा बिकास बैंक ,इनोभेटिभ डेभलपमेण्ट बैंक ,सहयोगी बिकास बैंक, सेन्ट्रल फाइनामन्स र सिद्धार्थ डेभलपमेण्ट बैंक समेत ५ वटा वित्तिय संस्थाहरु, बैंकर, प्राध्यापक, डाक्टर, इन्जिनियर,लेखापरिक्षक, व्यवस्थापनविज्ञ, समाजसेवी, लव्धप्रतिष्ठित व्यक्तित्वहरु यो वित्तीय संस्थाको संस्थापक रहेका छन ।",bank
"१२ कात्तिक, महेन्द्रनगर । कञ्चनपुरमा पाँच करोड रुपैयाँभन्दा बढी कारोवार गर्ने सहकारी संस्थाको संख्या तीन बाट बढेर चालु आबमा आठ पुगेको छ ।
बढ्दो शहरीकरण संगै व्यापारीक कारोवारमा बृद्धिले पाँच करोड बढी कारोवार गर्ने सहकारीको संख्यामा यहाँ बृद्धि भएको हो ।
स्थानीय समुदायको बचत गर्ने बानीको बिकास संगै सहकारीले फस्टाउने मौका पाएको डिभिजन सहकारी कार्यालय कञ्चनपुरका सहकारी अधिकृत रामबहादुर खातीले बताए ।
उनका अनुसार तीन वटा बचत तथा ऋण सहकारी, एक वटा बहुउद्देश्यि सहकारी र चार वटा साना किसान कृषि सहकारी संस्थाले रु पाँच करोड बढीको कारोवार गर्दै आएका छन् ।
भीमदत्तनगरपालीका, झलारी, बेदकोट, पुर्नवास र कृष्णपुरमा रहेका आठ सहकारी संस्थामा २६ हजार ८३१ सयेर सदस्य रहेका छन । आठ वटै सहकारीमा आवद्ध सेयर सदस्यहरुले नौ करोड ७४ लाख ३४ हजार रूपैयाँ मूल्यको सेयर पूँजी जम्मा गरेका छन् ।
सहकारीको कोषमा रु पाँच करोड २६ लाख रकम रहेको छ । सहकारीमा आवद्ध सदस्यहरुबाट ४३ करोड ५२ लाख ३४ हजार रूपैयाँ बचत संकलन भएको छ ।
किराना पसल, पशुपालन, लघु उद्यम सञ्चालन, तरकारी खेती, व्यापार व्यवसाय सञ्चालनका लागि सहकारीले ले रु ९४ करोड ९१ लाख ९२ हजार रकम ऋणका रुपमा लगानी गरेका छन् ।
सहकारीले रु १३ करोड ४२ लाख ७७ हजार आम्दानी समेत गरेका छन भने रु ९ करोड ४४ लाख ९९ हजार खुद नाफा आर्जन गरेका छन् । सहकारीको आम्दानी रु एक अर्ब ११ करोड ७८ लाख ५८ हजार रहेको छ ।
यसैगरी, रु एक करोड बढीको कारोवार गर्ने सहकारीको संख्या भने कञ्चनपुरमा १३ बाट बढेर चालु आथिर्क वर्षमा २५ पुगेको छ ।
एक करोड बढी कारोवार गर्ने सहकारी संस्थामा २५ हजार ५४० सेयर सदस्य आबद्ध रहेका छन । सहकारी संस्थाहरुको सेयर पूजि रु ११ करोड १६ लाख २४ हजार रहेको छ ।",bank
"१२ कात्तिक, काठमाडौं । प्रभु इन्स्योरेन्सको शुक्रबार सम्पन्न २१औं वाषिर्क साधारणसभाले सञ्चालक समितिले प्रस्ताव गरेको १७ प्रतिशत बोनस सेयर र ५० प्रतिशत हकप्रद सेयर पारित गरेको छ ।
इन्स्योरेन्सले गत आर्थिक वर्षमा १४करोड ९३ लाख २ हजार रुपैयाँ खुद नाफा गरेको थियो । बोनस तथा हकप्रद शेयर वितरण पश्चात कम्पनीको चुक्ता पुँजी ५७ करोड ७५ लाख ५२ हजार रुपैयाँ हुनेछ ।
कम्पनीले आर्थिक वर्ष ०७२/०७३ मा७६ करोड १७ लाख ९३ हजार रुपैयाँ बीमाशुल्क आर्जन गरेको थियो । चालु आर्थिक वर्षको प्रथम त्रैमासिकसम्ममा २४ करोड २७ लाख ५५ हजार रुपैयाँ बीमाशुल्क आर्जन गरेको छ । जुन अघिल्लो आर्थिक वर्षको तुलनामा १०.३० प्रतिशत बृद्धि भएको छ ।
कम्पनीले बिगत वर्षदेखिनै मुलुकका दुर्गम जिल्लाहरुमा कृषि शाखाहरुको स्थापना गरि बीमा सेवा विस्तार गरेको छ । कम्पनीको शाखाबिस्तार गर्ने योजनाअनुरुप निकट भविष्यमै पहाडी तथा तराई क्षेत्रमा थप शाखा स्थापनाको प्रकृया अगाडि बडाइएको छ ।
हालमुलुकभर कम्पनीका केन्दि्रय कार्यालय सहित १९ शाखा तथा उपशाखाहरु संचालनमा रहेका छन् । आगामी दिनमा कम्पनीको सेवा विस्तारको लागि आवश्यक क्षेत्र पहिचान गरि शाखा बिस्तार गर्ने तथा कम्पनीलाई आवश्यकता अनुसार अझ बढी आधुनिकिकरण गर्दै लैजाने कम्पनीको योजना रहेको प्रमुख कार्यकारी अधिकृत सन्चित बज्राचार्यले बताए ।",bank
"बैंकका गतिविधीको बारेमा प्रकाश पार्दै अध्यक्ष सुदिप आचार्यले बैंक प्रगति उन्मुख रहेकोले ढुक्क भई लगानी गर्न शेयरधनीहरुलाई अनुरोध गरे । यसका साथै बैंकले चालु आवमा २० स्थानमा नयां शाखा कार्यालयहरु खाल्ने योजना बनाएको छ ।
",bank
"﻿१४ कात्तिक काठमाडौ । जनता बैंक नेपालले त्रिबेणी बिकास बैंकलाई गाभ्ने भएको छ । मर्जरसम्बन्धी सैद्दान्तिक सहमतिपत्रमा दुबै बैंकका अधिकारीहरुले हस्ताक्षण गरेका छन् ।
मर्जपछि पनि बैंकको नाम र लोगो जनता बैंक नेपालकै हुने सम्झौतापत्रमा उल्लेख छ । सञ्चालक समितिमा त्रिबेणी विकास बैंकबाट २ जना प्रतिनिधि हुनेछन् । उच्च व्यवस्थापन समिति जनता बैंकको नै रहने छ ।
सम्झौतापत्रअनुसार दुई बैंकबीचको सेयर आदानप्रदान अनुपात (स्वाप रेसियो) स्वाप रेसियो १ बराबर १ हुनेछ । मर्जपछि बैंकको चुक्ता पुँजी ५ अर्ब ५० करोड रुपैयाँ पुग्ने छ । हाल बैंकको चुक्ता पुँजी २ अर्ब ६ करोड रुपैयाँ छ ।
बैंकले आगामी मंसिरदेखि १ अर्ब ३ करोड रुपैयाँको हकप्रद सेयर निष्काशन गर्दै छ । गत वर्षको नाफाबाट बैंकले २० प्रतिशत बोनस सेयर दिँदा ४१ करोड रुपैयाँ पुँजी थपिने छ ।
जनता बैंकसँग मर्ज हुँदा त्रिबेणी विकास बैंकको चुक्ता पुँजी १ अर्ब ३७ करोड रुपैयाँ हुनेछ । हाल बैंकको चुक्ता पुँजी ८२ करोड रुपैयाँ छ । यस बैंकले पनि चुक्ता पूँजीमा ५० प्रतिशत अर्थाक ४१ करोड रुपैयाँको हकप्रद जारी गर्न प्रक्रिया अघि बढाएको छ । त्यसैगरी, बैंकले १५ करोड रुपैयाँ बराबरको बोनस दिने निर्णय गरिसकेको छ ।
यी दुबई संस्थाबीचको मर्जर सम्पन्न भइसकेपछि बैंकले अर्को विकास बैंक एक्वायर गर्ने जनाएको छ ।
नियामक नेपाल राष्ट्र बैंकले ०७४ असार मसान्तसम्ममा वाणिज्य बैंकहरुको न्यूनतम चुक्ता पुँजी ८ अर्ब रुपैयाँ हुनैपर्ने व्यवस्था गरेको छ । जसले बैंकहरुलाई चुक्ता पुँजी बढाउने तीब्र दबाब पारेको छ ।
यसअघि जनता बैंकको माछापुच्छ्रे बैंकसँग मर्जरको सैद्दान्तिक सहमति भएको भएपनि स्वाप रेसियोमा कुरा नमिलेपछि मर्जर प्रक्रिया अवरुद्ध भएको थियो ।",bank
"﻿१९ कात्तिक, काठमाडौं । एभरेष्ट बैंकमा नयाँ प्रमुख कार्यकारी अधिकृत (सिइओ)ले कार्यभार सम्हालेका छन् ।
पञ्जाव नेशनल बैंक (पिएनबी) का प्रतिनिधि सोमेश्वर सेठलाई प्रमुख कार्यकारी अधिकृतका रुपमा काम थालेका हुन् ।
उनी दुई सता अघि नै उक्त पदमा नियुक्त भएका थिए । यसअघि एके आहलुवालिया सिइओका रुपमा कार्यरत थिए । उनको कार्यकाल सकिएपछि सेठले कार्यभार सम्हालेका हुन् ।
एभरेष्टमा प्रमुख कार्यकारी पञ्जाव नेशनल बैंकबाटै ल्याउने गरेको छ । एभरेष्टमा पञ्जाव नेशनल बैंकको २० प्रतिशत शेयर लगानी छ ।",bank
"२२ कात्तिक, काठमाडौं । रेमिट्यान्स सेवा प्रदायक कम्पनी इन्टरनेशनल मनि एक्सप्रेस (आइएमइ)ले दशैं-तिहारलाई लक्षित गरी ल्याएको ‘आइएमई, हात हुँदैन खाली’ भन्ने ग्राहक योजनाका विजेताहरुको नाम घोषणा गरेको छ ।
जसअनुसार विदेशमा रहेका नेपालीहरुले आइएमइमार्फत असोज १ गतेदेखि ३० सम्म नेपालमा रेमिट्यान्स पठाउनेहरुमध्येबाट ४ जना भाग्यसाली विजेताहरुको नाम सोमबार काठमाडौंमा घोषणा गरेको हो ।
विजेताहरु लक्की ड्रमार्फत छानिएको आइएमइका प्रमुख कार्यकारी अधिकृत सुमन पोखरेलले जानकारी दिए । आइएमइले साप्ताहिक लक्की ड्रमा विजयी हुनेलाई प्रत्येक हप्ता १ जनाको दरले ४ थान यूएम स्कुटर उपहार स्वरूप प्रदान गरेको हो ।
मलेसियाबाट ३५ हजार रुपैयाँ रेमिट्यान्स पठाउने तिलकबहादुर श्रेष्ठ आइएमइको स्कुटरको प्रथम भाग्यसाली विजेता छन् । उनले लालबहादुर श्रेष्ठका नाममा रेमिट्यान्स पठाएका थिए ।
त्यसैगरी, दोस्रो बिजेता बनेका छन् सुरेन्द्रप्रसाद थारु । थारुले कतारबाट भीमबहादुर चौधरीलाई १० हजार १२ रुपैयाँ पठाएका थिए ।
आङ नर्वु शेर्पा तेस्रो बिजेता भएका छन् । उनले मलेसियाबाट विन्दु खड्कालाई २० हजार ६ सय रुपैयाँ पठाएका थिए ।
त्यसैगरी, पशुराम दाहालको नाममा डेनमार्कबाट २ हजार २ सय रुपैयाँ पठाउने सरोज श्रेष्ठ चौथो भाग्यशाली विजेता बनेका छन् ।
आइएमइले राजधानीको रोयल सिंहे होटलमा पत्रकार सम्मेलन गरी रेमिट्यान्स पठाउनेहरुले सिफारिस गरेका उनीहरुका आफन्तलाई स्कुटरको चावी हस्तान्तरण गरेको छ । आइएमइ समूहका अध्यक्ष चन्द्र ढकाल, सीइओ सुमन न्यौपाने र ब्राण्ड एम्बेस्डर दिपकराज गिरीले संयुक्तरुपमा स्कुटरको चाबी हस्तान्तरण गरे ।
‘आइएमइ हात हुँदैन खाली’ भन्ने योजनामा सहभागीहरुलाई अन्य आकर्षक उपहार योजनाहरु पनि थिए । आइएमई ब्रान्डेड टि-सर्ट, क्याप, टर्च, सपिङ्ग झोला, पेन, स्टेशनरी सेट लगायतका उपहार यसअघि नै प्रदान गरिसकेको छ ।
आइएमइले निश्चित उपहारका अतिरिक्त दैनिक लक्की ड्रमा विजयी हुने १० जनालाई जनही २ वटाका दरले ३ सय चन्द्रागिरी केबलकारको टिकट उपलब्ध गराइसकेको सीइओ पोखरेलले बताए ।",bank
"२३ कात्तिक, काठमाडौं । सिटी एक्सप्रेस मनी ट्रान्सफरले यही दसैँ-तिहार-छठको उपलक्ष्यमा प्रस्तुत गरेको उपहार योजनाको तेस्रो साप्ताहिक विजेताको घोषणा गरेको छ ।
योजनाअन्तर्गत् यो साताका तेस्रो भाग्यशाली विजेता काशिनन्द्र यादब छन् । उनले ३२ इन्च एलइडी. टेलिभिजन प्राप्त गरे ।
उनले साउदी अरबबाट सिटी एक्सप्रेस मनी ट्रान्सफरमार्फत् नेपालमा आफन्तलाई रकम पठाएका थिए ।
” सिटी बजाउनुहोस्, काठमाडौँमा घडेरी पाउनुहोस” उपहार कार्यक्रमबाट हरेक हप्ता १ जना भाग्यशाली विजेताले ३२ इन्च एलइडी टेलिभिजन उपहार प्राप्त गर्छन् ।
यो योजनाबाट १ जना भाग्यशाली विजेताले कार्यक्रमको अन्त्यमा काठमाडौंमा नै ४ आना घडेरी जित्न सक्नेछन् ।",bank
"२४ कात्तिक, काठमाडौं । एनआईसी एशिया बैंकको विभिन्न ७ स्थानमा रहेका नयाँ शाखाहरुको एकैसाथ एक समारोहकाबीच विधिवत् उद्घाटन भएको छ ।
ती शाखाहरुमध्ये बट्टारस्थित शाखाको उद्घाटन नुवाकोट उद्योग वाणिज्य संघका अध्यक्ष तारा बहादुर कार्कीले उद्घाटन गरे भने अत्तरीया स्थित शाखाको उद्घाटन अत्तरीया उद्योग वाणिज्य संघका अध्यक्ष बसन्त रोकायाले गरे ।
लेखनाथस्थित शाखाको उद्घाटन लेखनाथ उद्योग वाणिज्य संघका अध्यक्ष लक्ष्मीप्रसाद त्रिपठीलेे, वाग्लुङ्गस्थित शाखाको उद्घाटन वाग्लुङ उद्योग वाणिज्य संघका अध्यक्ष जयराम भारीले, बिरौटा स्थित शाखाको उद्घाटन पोखरा उद्योग वाणिज्य संघका अध्यक्ष विश्व शंकर पालिखेलले गरे ।
कावासोतीस्थित शाखाको उद्घाटन नवलपुर उद्योग वाणिज्य संघका अध्यक्ष ओमप्रकाश पौडेल तथा दलललेस्थित शाखाको उद्घाटन बैंकका प्रमुख कार्यकारी अधिकृत लक्ष्मण रिसालले गरे ।
शाखा सञ्जाल, पँूजी संरचना, वासलातको आकार, ग्राहक संख्याहरुको आधारमा एन आई सी एशिया बैंक निजी क्षेत्रको अग्रणी बैंकहरु मध्ये एक हो । नयाँ शाखा अत्तरीया सहित बैंकको शाखा सञ्जाल ७६ तथा एटिएम संख्या ६९ पुगेको छ ।
बैकले गत त्रैमासिक अवधिमा गत आर्थिक वर्षको सोही अवधिको तुलनामा कर्जा सापटिमा ३९ प्रतिशत तथा निक्षेपमा ३४ प्रतिशतका साथै खुद मुनाफामा ६६ प्रतिशतको उल्लेख्य बृद्धि हासिल गर्न सफल भएको छ ।
बैंकको पूँजी पर्याप्तता अनुपात १२.५५ प्रतिशत रहेको छ जसले बैंकको पूँजीको अवस्था सुदृढ रहेको जनाउँछ ।
बैंकको हालै सम्पन्न १९ औं वाषिर्क साधारण सभाले बैंकका शेयरधनीहरुलाई २६ प्रतिशत बोनस शेयर तथा त्यसपछि कायम हुन आउने शेयरमा १५ प्रतिशत हकप्रद शेयर वितरण गर्ने प्रस्ताव समेत पारित गरिसकेको छ ।
बैंकले हरेक सभ्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानमा चँाडै नै थप शाखा संञ्चालन गर्ने योजना अगाडि सारेको छ ।",bank
"२५ कात्तिक, काठमाडौं । रुरल माइक्रोफाइनान्स डेभेलपमेण्ट सेण्टर (आरएमडिसी) र बेलायती यूकेएड सक्षम एक्सेस टु फाइनान्स कार्यक्रमबीच ३४ जिल्लामा विपन्न समुदायहरूको वित्तसम्मको पहुँच पुर्‍याउने गरी सम्झौता भएको छ ।
यूकेएड सक्षमको सहायतामार्फत आरएमडिसीले देशका ग्रामीण लघुवित्त संस्थाहरूसम्मको पहुँच अभिवृद्धि गर्नका लागि आफ्नो “इन्हृयान्स इन्क्लुसिभ फाइनान्सियल फ्रन्टिएर टु द पुअर”नामको कार्यक्रम प्रारम्भ गर्नेछ ।
साझेदारीले ग्रामीण लघुवित्त विकास केन्द्रलाई कोहलपुर र इटहरीमा शाखा कार्यालय खोल्न मद्दत गर्नेछ । जसमार्फत सक्षमका कार्यक्रम भएका जिल्लाहरूमा भएका करिब ९० लघुवित्त संस्थाहरू सम्म पुग्न मद्दत पुग्नेछ ।
यूकेएड सक्षमको सहयोगमार्फत आरएमडिसीका प्रस्तावित शाखाहरूले लघुवित्त संस्थाहरूको क्षमता विकास गर्न र थोक कर्जा प्रदानगर्नका लागि वितरण प्रणालीको रूपमा पनि काम गर्नेछन् । आरएमडिसीले उक्त लघु वित्त सस्थाहरूलाई वित्तीय साक्षरता प्रदान गर्नका लागि विभिन्न स्रोत तथा साधनहरू पनि प्रदान गर्नेछ ।
कार्यक्रममा बोल्दै आरएमडिसीका प्रमुख कार्यकारी अधिकृत ज्योतिचन्द्र ओझाले भनेे, “नेपालको ग्रामीण भेगमा वित्तीय सेवा प्रदान गर्नमा लघु वित्त संस्थाहरू र थोक कर्जाले महत्वपूर्ण भूमिका खेलेका छन् । ग्रामीण जनसंख्याको आवश्यकता पूरा गर्न र वित्तीय सेवामा रहेको कमी पूरा गर्नका लागिआˆनो भरपूर प्रयास गर्न ग्रामीण लघुवित्त विकास केन्द्र कटिवद्ध छ ।’",bank
"﻿२९ कात्तिक, काठमाडौं । सिटी एक्सप्रेस मनी ट्रान्सफरले यही दसैँ-तिहार-छठको उपलक्ष्यमा ल्याएको उपहार योजनाको चौथो साप्ताहिक विजेताको घोषणा गरेको छ ।
“सिटी बजाउनुहोस्, काठमाडौँमा घडेरी पाउनुहोस” उपहार योजनाबाट हरेक हप्ता १ जना भाग्यशाली विजेताले ३२ इन्च एलइडी टेलिभिजन उपहार प्राप्त गर्छन् ।
यो योजनाबाट १ जना भाग्यशाली विजेताले योजनाको अन्त्यमा काठमाडौँमा नै ४ आना घडेरी पनि जित्न सक्नेछन् ।
योजनाअन्तर्गत् यो साता चौथो भाग्यशाली विजेताका रुपमा सेते गिरीले ३२ इन्चको एलइडी टेलिभिजन जितेका छन् ।
उनले कतारबाट सिटी एक्सप्रेस मनी ट्रान्सफरमार्फत् नेपालमा आफन्तलाई पैसा पठाएका थिए ।",bank
"६ मंसिर, काठमाडौं । अब बैंक तथा वित्तीय संस्थाका अध्यक्ष, सञ्चालक, प्रप्रमुख कार्यकारी अधिकृत (सीइओ) भएर एउटै संस्थामा बढीमा २ कार्यकाल अर्थात् ८ वर्षमात्रै पदमा बस्न पाउने भएका छन् ।
व्यवस्थापिका संसदका अर्थ समितिले सोमबार बैंक तथा वित्तीय संस्था सम्बन्धी ऐन (बाफिया) पारित गरेको छ ।बैंक सञ्चालकसमेत रहेका सांसदहरुले एकैव्यक्ति बैंक संचालक भएर जति कार्यकाल पनि बस्न पाउनुपर्ने अडान राख्दै आएका कारण लामो समयदेखि बाफिया अनिर्णयको शिकारमा परेको थियो ।
सोमबारको अर्थ समितिको बैठकले बाफिया पारित गरेको समितिका सभापति प्रकाश ज्वालाले अनलाइनखबरलाई बताए ।
‘लामो समयदेखि जुन विषयका कारण बाफिया अडि्कएको थियो, बैंक सञ्चालक सांसदहरुको इन्टेस्टभन्दा टाढै बसेर हामीले ऐन पारित गरेका छौं,’ ज्वालाले भने । अर्थ समितिमा बैंक सञ्चालक सांसदहरु हाबी भएको भन्ने आरोप लाग्दै आएको थियो ।
बैंक तथा वित्तीय संस्था सञ्चालनमा आएको १० वर्षपछि संस्थापक सेयर विक्री गर्न पाइने भएको छ । तर, सेयर कन्भर्ट गर्नुअघि राष्ट बैंकबाट स्वीकृति लिनुपर्ने बाफियामा उल्लेख छ ।
त्यसैगरी, बैंक तथा वित्तीय संस्थामा कार्यरत कर्मचारीले ०.५ प्रतिशत लगानी गर्न पाउने छन् । यसअघिको ऐनमा भने सो व्यवस्था २ प्रतिशत थियो ।
बाफियाले लघुवित्त संस्थाहरुलाई भने केही कडाई गरेको छ । अब घ वर्गका लघुवित्त विकास बैंकहरुले आफ्नो नामको पछाडि बैंक लेख्न नपाउने भएका छन् ।
संवैधानिक पदधारण गरेका व्यक्ति बैंक सञ्चालक हुँदा स्वार्थ बाझिने र नियामक निकायललाई नियमन गर्न असहज हुने निष्कर्श निकाल्दै त्यस्तो पद धारण गरेका व्यक्तिहरु बैंक सञ्चालब बस्न अयोग्य भएको बाफियामा उल्लेख छ ।
व्यवस्थापिका संसदबाट पारित भएपछि बाफियाले कानूनको रुप लिनेछ ।",bank
"﻿८ मंसिर, काठमाडौं । नेपाल क्लियरिङ हाउस लिमिटेडले महालक्ष्मी विकास बैंक लिमिटेडसँग अन्तर बैंक विद्युतीय भुक्तानी प्रणाली सम्बन्धी सम्झौतामा हस्ताक्षर गरेको छ । सम्झौतापत्रमा नेपाल क्लियरिङ हाउस लिमिटेडका तर्फबाट प्रमुख कार्यकारी अधिकृत नीलेशमान सिंह प्रधान र महालक्ष्मी विकास बैंकका तर्फबाट प्रमुख कार्यकारी अधिकृत रमेशकुमार भण्डारीले हस्ताक्षर गरे ।
सम्झौताअनुसार नेपाल क्लियरिङ हाउस लिमिटेडले बैकलाई अन्तरबैंक विद्युतीय भुक्तानी सेवा सञ्चालनको लागि यो प्रणाली उपलब्ध गराउने छ । प्रणालीमार्फत कम्पनीसँग आवद्ध सदस्य बैंक तथा वित्तीय संस्थाहरुमा रहेका ग्राहकहरुको कुनै पनि खातामा भुक्तानी दिने र लिने लगायतका कारोबारहरु पूर्णतया रुपमा सञ्चालन गर्न सक्नेछन् ।
ग्राहकको रकम स्थानान्तरण, डिभिडेन्ट पेमेन्ट, आइपीओ रिफन्ड, बिल भुक्तानी, प्रीमियम भुक्तानी, सामाजिक सुरक्षा भत्ता, पेन्सन/तलब भुक्तानी, रेमिटेन्स लगायतका कुनै पनि प्रकारका भुक्तानी दिने तथा लिने सेवा यस प्रणालीबाट सदस्य बैंक तथा वित्तीय संस्थाहरुले गर्न सक्नेछन् ।
यो प्रणालीमार्फत हुने कारोबार पारदर्शी हुने, अधिकतम् संख्यामा हुने कारोबारहरु पनि सहजै गर्न सकिने, जोखिम न्यूनीकरण हुने लगायत अन्तर्राष्ट्रिय स्तरको प्रविधिमा आधारित आधुनिक भुक्तानी सेवाहरु समेत ग्राहकलाई प्रदान गर्न सकिने छ ।",bank
"﻿८  मंसिर, काठमाडौं । नेदरल्याण्डको एफएमओ बैंकले एनएमबि बैंकसँग वित्तीय साझेदारी गर्ने भएको छ । कम्पनीले बुधबार काठमाडौंमा कार्यक्रम गरेर एनएमबि बैंकमा २० प्रतिशत लगानी गरेर बैंकसँग अन्तर्राष्ट्रिय साझेदारी कायम गरेको जनाएको छ ।
एफएमओसँग स्थापना भएको सम्बन्धबाट एनएमबि बैंकले उर्जा, अन्तर्राष्ट्रिय व्यापार र पुँजी बजारमा सहयोग पुग्ने जनाएको छ ।
यस्तै अन्तर्राष्ट्रिय बैंकसँगको साझेदारीले पुँजीगत आधार बृद्धि हुन गई कारण आर्थिक जोखिम बहन गर्न सक्ने क्षमता बढ्ने बैंकको अनुमान छ ।
एनएमबि बैंकले विभिन्न पाँच वटा वित्तिय संस्थाहरुसँगएक पटक मर्जर भएर २०७२ कार्त्तिक १ गतेदेखि एकीकृत रुपमा कारोबार थालेको हो ।",bank
"हाल बैंकको चुक्ता पूंजी रु २ अर्व ६ करोड, निक्षेप १३ अर्व १९ करोड रहेको छ भने कर्जा तर्फ ११ अर्व ९४ करोड पुगेको बैंकका प्रमुख कार्यकारी अधिकृत महेश प्रसाद काफ्लेले बताए ।
",bank
﻿टर्कीका राष्ट्रपति रेजेप ताय्यिप एर्दोआनले युरोपेली संघले दबाब दिन जारी राखेमा लाखौं आप्रवासीलाई युरोप छिर्न दिने चेतावनी दिएका छन्।,bank
﻿डाक्टर गोविन्द केसीसँग अनसनको १३औं दिन गरिएको कुराकानी।,bank
﻿क्युबामा करिब ५० वर्ष शासन गरेका फिडेल कास्ट्रोका जीवनका केही झलकहरु,bank
﻿क्युबामा झण्डै आधा शताब्दी शासन गरेका पूर्व राष्ट्रपति फिडेल काष्ट्रोप्रति विश्वका नेताहरुले प्रतिक्रिया व्यक्त गरेका छन्।,bank
﻿अमेरिकाका राष्ट्रपति निर्वाचित डोनल्ड ट्रम्पले क्युबाका पूर्व नेता फिडेल काष्ट्रोलाई एक बर्बर तानाशाहको संज्ञा दिएका छन्।,bank
"१५ मंसिर, काठमाडौं । काष्ठमण्डप डेभलपमेण्ट बैंकले विश्व सर्वोच्च शिखर सगरमाथा जाने प्रवेशद्घार नाम्चेबजारमा एटिएम सञ्चालनमा ल्याएको छ । बैंकले ११ हजार २८६ फिट उचाईमा एटिएम मेशिन सञ्चालनमा ल्याएको हो ।
खुम्बुक्षेत्र पदमार्गमा जाने पर्यटकलाई नगद बोकेर हिड्नुपर्ने झन्झटको काष्ठमण्डप डेभलपमेण्ट बैंकले अन्त्य गरिदिएको छ ।
बैंकले काठमाडौंको पर्यटकीय क्षेत्र ठमेलस्थित होटेल आट्समा पनि एटिएम मेशिन सञ्चालनमा ल्याएको छ । यस सँगै बैंकको एटिएम संख्या १० पुगेको छ ।",bank
"﻿१६ मङ्सिर, गुल्मी। गुल्मीको वामी गाविस वैदेशिक रोजगारबाट जिल्लामा सबैभन्दा बढी विप्रेषण भित्र्याउने गाविस मध्येमा पर्दछ । गाविसको एउटै वडाका विभिन्न मुलुकको वैदेशिक रोजगारीका लागि चारसयजना भन्दा बढी युवा गएको पुष्टि भएको छ ।

उनीहरुबाट ती मुलुकमा हुने गरेको न्यूनतम तलब आम्दानी जोड्दा पनि झन्डै साढे चार करोड आम्दानी एकै महिनामा हुने गरेको छ । वामी–९ अन्तर्राष्ट्रिय सम्पर्क समितिले मात्रै विभिन्न मुलुकमा रहेका वामी–९ का युवाको सङ्ख्या पाँचसय ४५ जनाको तथ्यांक निकालेको छ ।
करिब २० वर्षअघि जापानबाट सुरु हुन्छ वामी–९ का युवाको वैदेशिक रोजगारको यात्रा सो वडा नम्बर ९, टोड्केका वोमबहादुर रायमाझीका छोरा लेखबहादुर रायमाझी र सोही वडा भेडुवाबाट काठमाडौँ बसाइँसराइ गरेका खिमबहादुर खरालका छोरा योगेन्द्र खराल १८ वर्षअघि जापान एकै साथ पुगेका थिए ।
उनीहरु पुगेपछि त्यहाँका युवाको लर्को त्यसतर्फ लाग्न थाल्यो । अहिले वडा नं ९ बाट दुईसय महिला र पुरुष जापानमा पुगेको वामी–९ अन्तर्राष्ट्रिय सम्पर्क समितिका केन्द्रीय अध्यक्ष दिलीप थापाले जानकारी दिए। यसरी ती दुईसय जनाबाट न्यूनतम मासिक एक लाखका दरले हिसाब गर्दा पनि एकै महिनामा दुई करोड त्यहाँ पुगेका युवाले कमाउने गरेका छन् ।
अस्ट्रेलियामा १० जना पुगेका छन् । उनीहरुबाट न्यूनतम एक लाखका दरले पनि महिनमा ५० लाख कमाई हुने गरेको छ । युकेमा ५० जना रहेका छन् । उनीहरुबाट न्यूनतम डेढ लाखका दरले  ७५ लाख एकै महिनामा कमाई हुने गरेको स्पष्ट हुन्छ ।
अमेरिकामा १० जना रहेका छन् । उनीहरुबाट न्यूनतम रु एक लाखका दरले मासिक १० लाख कमाई हुने अनुमान गरिएको छ । न्युजिल्यान्डमा ३५ जना छन् । उनीहरुबाट पनि मासिक एक लाखका दरले न्यूनतम मासिक रु ३५ लाख आम्दानी हुने गरेको छ ।
मलेसियासहितका खाडी मुलुकमा सयजना रहेका र उनीहरुबाट न्यूनतम मासिक २५ हजारका दरले २५ लाख कमाईको अनुमान गरिएको छ । भारतमा दुईसय जनाबाट न्यूनतम मासिक १० हजारका दरले २० लाख कमाई हुने अनुमान गरिएको छ ।
यो तथ्याङ्कबाट अन्य सहरमा घर–घडेरी खरिद नगर्ने हो भने एउटै वडा नं ९ मा मात्रै मासिक चार करोड १५ लाख रुपैयाँ विप्रेषण रकम भित्रिन सक्छ । स्वदेशमा शिक्षक, अन्य सरकारी र सङ्घसंस्थामा भएका जागिरे समेतको हिसाब गर्दा न्यूनतम मासिक रु पाँच करोड नगद कमाई हुने स्थलगत अध्ययनको तथ्याङ्कले देखाएको छ ।
",bank
"२६ मंसिर, काठमाडौं । सानिमा बैंक लिमिटेडले सिबिआइएल क्यापिटल लिमिटेडलाई हकप्रद सेयर निष्कासन तथा विक्री प्रबन्धक नियुक्त गरेको छ ।
बैंकले गत वाषिर्क साधारण सभाबाट ३० प्रतिशत हकप्रद सेयर जारी गर्ने निर्णय गरेको थियो । बैंकका तर्फबाट नायब प्रमुख कार्यकारी अधिकृत तेजबहादुर चन्द र सिविआइएल क्यापिटल लिमिटेडका नायव प्रमुख कार्यकारी अधिकृत नलिना श्रेष्ठले एक समारोहकाबीच हस्ताक्षर गरे ।
बैंकले सेयरधनीलाई १ सय अंकित दरका १ अर्ब ५९ करोड १७ लाख ६१ हजार ७ सय रुपैयाँ बराबरको हकप्रद सेयर निष्कासन गर्दैछ ।",bank
"﻿२९ मंसिर, काठमाडौं । एक सय रुपैयाँ प्रतिकित्ता सेयरमा लगानी गरेका लगानीकर्ताले आरएसडीसी लघुवित्त वित्तीय संस्थाको पहिलो सेयर कारोबारमै तीन गुणासम्म लाभ पाउने देखिएको छ ।
नेप्सेले कम्पनीलाई पहिलो कारोबारको लागि एक सय ११ देखि तीन सय ३४ रुपैयाँको मूल्य ब्याण्ड दिएको छ । लगानीकर्ताले यो ब्याण्डभित्र रहेर पहिलो कारोबार गर्न पाउँछन् ।
तर कम्पनीको सेयर ३ सय ३४ रुपैयाँमा पहिलो कारोबार गरेर केही दिन थप बढाइने अवस्था छ । नेप्सेले पहिलो कारोबारको लागि कम्पनीको नेटवर्थको आधारमा अधिकत्तम तीन गुणासम्म मूल्य ब्याण्ड दिने व्यवस्था छ ।
त्यसपछि भने बजारको माग र आपुर्तीले नै मूल्य निर्धारण हुँदै जाने गर्छ । लघुवित्त कम्पनीहरुको चुक्ता पुँजी कम हुने भएकोले जारी सेयर पनि कम हुन्छ र आफुले चाहेको मूल्यसम्म पुर्‍याउन सकिने अवस्था बन्दै आएको छ ।
हाल बजारमा अन्य लघुवित्त कम्पनीहरुको सेयर मूल्य १ हजार माथिसम्म रहेको छ । त्यसैले यो क्षेत्रबाट हरेक नयाँ कम्पनीको सेयर सूचीकरण भएको केही दिनसम्म मूल्य बढाएपछि मात्र बजारमा सेयरको सहज आपूर्ति हुने गरेको छ ।
सोमवार कारोबार खुलेको नेशनल माइक्रोको पनि यही कारण कारोबार शुरु हुन सकेको थिएन । कम्पनीले भने १ सय ६९ देखि ५ सय ६ रुपैयाँ मूल्य ब्याण्ड पाएको थियो ।",bank
"२९ मंसिर, काठमाडौं । एपेक्स डिजिटलको स्मार्ट स्टोर दाङको घोरहीमा पनि खुलेको छ । साताैं शाखाका रुपमा दाङमा स्टोर खुलेको हो ।
मैत्रिपुर्ण वातावरण र नयाँ प्रविधि आफ्ना ग्राहकहहरुबीच लिएर जानु नै स्टोरको मुख्य उद्देश्य रहेको कम्पनीले जनाएको छ । देशैभर ४० वटा स्टोरहरु खोल्ने योजनासगैं यसको सातौं स्टोर मंसिर २९ गते दाङस्थित घोराहिमा रहेको न्युरोड मा खुलेको छ ।
‘टच एण्ड फिल’ प्रणाली जडान गरिएको र एउटै स्थानमा विभिन्न ब्राण्डका मोबाइलहरु डिजिटल डिस्प्लेमा सजिलै अवलोकन गर्न र अनुभव गर्न सकिनेछ ।
स्टोरका ब्राण्ड म्यानेजर प्रकाश सुवेदीले भने, ‘८५० वर्गफीटको योे स्मार्ट स्टोरमा ग्राहकहरुले ब्राण्डहरु विच सजिलै तुलना गर्न र बुझ्न सक्ने हुँदा वास्तवमै नयाँ अनुभव र उत्कृष्ट सेवा प्राप्त गर्नका साथै खरिद गर्न सक्ने भएकाले सम्बन्धित सम्पुर्ण सबैलाई आमन्त्रण गर्न चाहान्छाैं ।’
सेल्स म्यानेजर प्रतिक ढुङ्गेलका अनुसार आइफोन, एचटीसी, सामसुङ, जोपो, जेटीइ, हुवावे, जाओमी, जिओनी, लेनेभो, लगायतका विभिन्न उत्कृष्ट ब्राण्डका फोन उपलब्ध छ ।
उद्घाटनको अवसरमा विभिन्न आकर्षक उपहार र विशेष छुट व्यवस्था गरिएको छ । ग्राहकले हरेक खरिदमा मोवाइल कभरका साथै टेम्पर ग्लास सित्तैमा प्राप्त गर्न सक्ने कम्पनीले जनाएको छ ।
एपेक्स स्टोरबाट सामान खरिद गर्नेग्राहकहरुले ५ देखि ५० प्रतिशतसम्म नगद छुट प्राप्त गर्नुका साथै लक्की ड्र कुपनबाटबम्पर उपहार ३२ इन्चको एलइडी टिभी र स्कुटर प्राप्त गर्न सक्नेछन् ।",bank
"१५ कात्तिक, काठमाडौं । १३ वर्षपछि पहिलो पटक गणना गरिएको लघुवित्त समूहको परिसूचक पहिलो दिन करिब १३ अंकले घटेको छ । एक हजार आठ सय ४५ दशमलव ४५ अंकबाट मापन सुरु भएको लघुवित्त १२.९२ अंकले घटेको हो । ३३ वटा कम्पनी सूचीकृत लघुवित्त कम्पनीको समूहमा वमी, नेशनल माइक्रोफाइनान्स, मिथिला लघुवित्त कम्पनीको सेयर मूल्य घटेपछि यो सूचक पनि घटेको हो । बिकास बैंक समूहको परिसूचक पनि सोही दरमा घटेको छ । यो समूहको परिसूचक १३.४१ अंकले घटेको हो । भागर्व, सहयोगी, कन्काई, काबेली लगायतको सेयर मूल्य उच्चले घटेपछि यो समूहमा वृद्धि हुन सकेन । लघुवित्त अलग्याइएपछि यो समूहमा अब ३८ कम्पनी रहेका छन् । प्से परिसूचक भने ७.०२ अंकले घटेर १५२६ विन्दुमा आइपुगेको छ । यसदिन ४२ करोड २६ लाख रुपैयाँको सेयर कारोबार भएको छ । उत्पादन र ‘अन्य’ बाहेक अन्य सबै समूहको परिसूचक यसदिन घटेको छ । हकप्रद र बोनसको अपेक्षामा बढ्दै आएको बजार हाल लाभांश घोषणाको क्रम चलिरहेपनि बढ्न सकेको छैन् । चुक्ता पूँजी वृद्धिको कारण बाध्यात्मक रुपमा लाभांश दिइरहेका कम्पनीहरुले आगामी वर्षदेखि के हुने हो भन्ने दुविधामा लगानीकर्ताहरु रहेपछि पनि बजार बढ्न नसकिरहेको मानिएको छ । कतिपय बैंकहरुले कर्जाको नयाँ व्याजदर प्रकासित गरिरहेका छन् । केहीको यो दर घटेपनि धेरैको आधार दर १० प्रतिशत कै हाराहारीमा रहेको छ । सस्तो दरमा सेयर धितोमा कर्जा अझै पाउन समस्या देखिएपछि बजारमा खासै वृद्धि नदेखिएको हो । २०७४ कार्तिक १५ गते १५:२३ मा प्रकाशित
",bank
"१ कात्तिक, काठमाडौं । भारतमा रहेका नेपालीहरुलाई नेपालमा पैसा पठाउन सहज होस् भन्ने उदेश्यले नेपाल इन्भेष्टमेण्ट बैंक लिमिटेड र भारतस्थित एक्सेस बैंकबीच रेमिट्यान्स कारोबार गर्ने सम्झौता भएको छ । भारतमा रहेका नेपालीसँग पैसा हुँदापनि आवश्यक पर्दा नेपालमा रहेका निजका परिवार तथा आफन्तले रकम लिन नसक्दा समस्यामा परेकाहरुलाई नेपाल इन्भेष्टमेण्ट बैंकको विप्रेषण सेवा ँपृथ्वी रेमिटूमार्फत भुक्तानी गर्न सक्ने व्यवस्था मिलाइएको छ । नेपालीहरुले भारतस्थित एक्सेस बैंकको कुनैपनि शाखामा गएर एकपटक फाराम भरेपछि बैंकले दिने कार्ड प्रयोग गरेर यो सुविधा लिन सक्नेछन । प्रत्येक महिना ५० हजारका दरले वर्षको १२ पटकसम्म नेपालमा पैसा पठाउन सकिन्छ । एक्सिस बैकबाट पठाएको पैसा नेपाल इन्भेष्टमेण्ट बैंकको विप्रेषण सेवा पृथ्बी रेमिटका देशभर छरिएर रहेका ८ हजार भन्दा बढी भुक्तानी काउन्टरहरुबाट तुरुन्त प्राप्त गर्न सकिनेछ । छिटो, सहज र सुरक्षित तरिकाले रकम प्राप्तगर्न यो माध्यम उपयुक्त हुने विश्वास लिइएको छ । देशका विभिन्न ठाउँमा रहेका ६१ वटा शाखा र ९९ वटा एटिएम मार्फत आफ्नो सेवादिइरहेको नेपालइन्भेष्टमेण्ट बैंक र भारतस्थित एक्सिस बैंकबीचको सहकार्यले नेपालीहरुलाई छिटो र छरितो तरिकाले रकमपठाउन र लिन सहज बनाएको छ ।
",bank
"३० मंसिर, काठमाडौं । नबिल बैंक कर्मचारी सघंले आफ्नो २२ औं वाषिर्क उत्सवका अवसरमा नबिल बैंक प्रधान कार्यालयमा रक्तदान कार्यक्रम गरेको छ ।
कार्यक्रममा ७० जना बैंकका कर्मचारी तथा उनीहरुका परिवारले रक्तदान गरेका थिए । रक्तदाताहरुलाई नबिल बैंक कर्मचारी सघंबाट प्रशंशापत्र प्रदान गरिएको थियो ।
रगत अभावलाई ध्यानमा राख्दै नबिल बैंक कर्मचारी सघंले आफ्नो वाषिर्क उत्सवको दिन हरेक वर्ष रक्तदान कार्यक्रम आयोजना गर्दै आएको छ ।
नबिल बैंक कर्मचारी सघंले भविष्यमा पनि यस्ता कार्यक्रम उपत्यका बाहिरका बैंकका शाखामार्फत पनि निरन्तरता दिने योजना बनाएको छ ।",bank
"१ पुस, काठमाडौं । नेपाल एसबीआई बैंकले पुस १० गतेबाट नयाँ निष्कासन (एफपीओ ) जारी गर्ने भएको छ । योसँगै हाल बैंकमा सेयर स्वामित्व नभएकाले पनि बैंकको सेयर किन्न पाउँने छन् । त्यो पनि बजारमा चलेकोभन्दा कम दाममा । बजारमा बैंकको सेयर एक हजार चार सय ७६ रुपैयाँमा किनबेच भइरहेको छ ।
बैंकको एफपिओमा भने लगानीकर्ताले प्रत्रिकित्ता सेयर अंकित मूल्य एक सय रुपैयाँ र पि्रमियम मूल्य आठ सय ७१ सहित कुल नौं सय ७१ रुपैयाँमा किन्न पाउने छन् । बैंकको सेयर चाँडोमा १३ गतेसम्म खुल्ने छ । त्यो अवधिमा पुरै सेयर बिक्री नभएमा २४ गतेसम्म बिक्री खुला रहने छ ।
बैंकको सेयरमा आवेदन दिदा न्युनत्तम १० कित्तादेखि ६ सय ७० कित्तासम्मको लागि आवेदन दिन पाइने छ । सेयर हाल्ने फारम बिक्री प्रबन्धक एनएमबी क्यापिटलको नाग पोखरी कार्यालय, नेपाल एसबिआई मर्चेन्ट बैंकिङ लिमिटेड हात्तिसार, बैंकका बिभिन्न शाखा कार्यालयहरुमा पाइने छ ।
बैंकको सेयर जारी भएपछि चुक्ता पूँजी ३ अर्ब ८९ करोड रुपैयाँ पुग्ने छ । बैंकले राष्ट्र बैंकको निर्देशन अनुसार यस आवअन्त्यसम्ममा चुक्ता पूँजी ८ अर्ब पुर्‍याउनु पर्ने हुन्छ । बैंकबाट लगानीकर्ताले थप भावी दिनमा बोनस लाभांश वा हकप्रद पाउने सक्भावना पनि रहन्छ । बैंकले मर्जरको नीति अपनाएमा यस्तो लाभांश कम आउने सम्भावना पनि रहन्छ ।
भारतीय बैंक स्टेट बैंक अफ इण्डियाको संयुक्त लगानीमा सञ्चालन भइरहेको यस बैंकको हाल प्रतिशत सेयर आम्दानी ३४ रुपैयाँ २९ पैसा रहेको छ ।",bank
"﻿२ पुस, काठमाडौं । ग्लोबल आइएमई बैंक लण्डनबाट प्रकाशित हुने प्रसिद्ध म्याग्जिन इन्टरनेशनल फाइनान्स म्यागजिनले ‘बेष्ट इन्टरनेट बैंक-नेपाल २०१६’ अवार्डबाट सम्मानित भएको छ ।
सगंापुरमा आयोजना भएको एक विशेष कार्यक्रमकाबीच बैंकका अध्यक्ष चन्द्रप्रसाद ढकाल तथा बैंकका प्रमुख कार्यकारी अधिकृत निल ज्ञावलीले सो पुरस्कार ग्रहण गरे ।
ग्लोबल आइएमई बैंकलाई गुणस्तरिय इन्टरनेट बैंकिङ्ग सेवा प्रदान गरेको आधारमा उक्त सम्मानद्धारा सम्मानित गरेको हो । ग्लोबल आइएमई बैंक नेपाली भाषा (देवनागिरी) मा इन्टरनेट बैंकिङ सेवा प्रदान गर्ने नेपालमा पहिलो बैंक हो ।
बैंकले आफ्ना ग्राहकहरु माझ सहज बैंकिङ्ग सेवा प्रदान गर्ने लक्ष्यले अत्याधुनिक प्रबिधियुक्त सुरक्षित ग्लोबल अनलाइन इन्टरनेट बैंकिङ्ग तथा ग्लोबल स्मार्ट मोबाइल बैंकिङ्ग सेवा प्रदान गर्दै आइरहेको छ ।",bank
"३ पुस, काठमाडौं । बैंकहरुमा लगानी योग्य पुँजीको अभाव भएको भन्दै हल्लिखल्ली भएको धेरै भएपनि यसको समाधान निस्कन सकेको छैन् । दीर्घकालिन समाधानको उपायको रुपमा रहेको निक्षेप वृद्धि भएपनि एक महिना यता निक्षेपमा सीमान्तकृत वृद्धि मात्र भएको छ ।
एक बैंकले दिएको तथ्यांक अनुसार मसिंर २४ गते वाणिज्य बैंकहरुमा १८ खर्ब ४८ अर्ब रुपैयाँ निक्षेप रहेको छ । कात्तिक १९ गतेयता निक्षेपमा १ प्रतिशतभन्दा पनि कम (०.८५ प्रतिशत) ले मात्र वृद्धि भएको छ । कात्तिक १९ गते वाणिज्य बैंकहरुसँग १८ खर्ब ३३ अर्ब रुपैयाँ निक्षेप मात्र रहेको थियो ।
बैंकहरुमा निक्षेप अभाव हुन थालेपछि यसको प्रभाव बैंकहरुको व्याजदरमा पनि देखिन थालिसकेकेा छ । बैंकहरुले घोषित रुपमा नै व्याज दर ८.५ सम्म दिन थालेका छन् भने ठुला संस्थागत निक्षेपकर्ताहरुमा १२ प्रतिशतसम्म व्याजदर दिने गरी बैंकहरु बोलकबोलमा प्रतिस्पर्धा गरिरहेको बुझिन्छ ।

यता बैंकहरुले लगानी योग्य पुँजी अभाव हुँदा कर्जामा समेत विस्तार गर्न सकेको देखिदैन । सोही अवधिमा बैंकहरुको कर्जा लगानी मात्रै २ प्रतिशतले वृद्धि भएको छ । तर दुई साता यता बैंकहरुले प्रदान गर्ने कर्जामा ०.७२ प्रतिशत -११ अर्ब रुपैयाँ) र निक्षेपमा ०.०९ प्रतिशत (२ अर्ब रुपैयाँ) ले मात्र वृद्धि भएको छ ।
बैंकहरुले कर्जा लगानी बिस्तार गर्न लगानी योग्य रकम अभाव हुन थालेपछि सेयर धितोमा दिइने कर्जा र अधिविकर्ष कर्जा (ओडी लोन) जारी गर्नै बन्द गरिएको खबरहरु पनि सार्वजनिक भएका छन् ।",bank
"५ पुस, चितवन । पवित्र धार्मिक तिर्थस्थल तनहुँ र चितवनको सिमानामा पर्ने देवघाटमा पहिलो पटक एटिम सेवा सुरु भएको छ ।
जेष्ठ नागरिकहरुलाई सहज रुपमा बैकिङ कारोबार सेवा दिने उद्देश्य ज्योति विकास बैक भरतपुर शाखाले देवघाटमा रहेको एक्टेसन काउन्टरमार्फत पहिलो पटक एटिम सेवा सुरु गरेको हो ।
५ बर्ष अगाडी पहिलोपटक देवघाटमा बैकिङ कारोबार सुरु गरेको बैकले सामाजिक उत्तर दायित्वसगैँ जेष्ठ नागरिकहरु र धार्मिक पर्यटकहरुको सहजताका लागि पहिलो पटक एटीम सेवा सुरु गरेको जयोति विकास बैक भरतपुर शाखाका प्रमुख तपेन्द्र विष्टले बताए ।
एटिम सेवाको एक समारोहकाबीच बैकका प्रमुख कार्यकारी अधिकृत कृष्णबहादुर कुवँर, महेश सस्कृति गुरुकुलका प्रचार्य डा.गुरुप्रसाद सुवेदी र देवघाट गाविसका सचिव बुद्धिप्रसाद भुषालले संयुक्त रुपमा रिबन काटेर शुभारम्भ गरेका थिए ।
सो अवसरमा बोल्दै बैकका प्रमुख कार्यकारी अधिकृत कुवँरले सामाजिक सेवासगैँ बैकले ग्रामिणस्तर निम्न वर्गका जनताको सहजताका लागि बैकिङ्ग सेवा पहुचमा पुर्‍याउन आफुहरु तल्लिन रहेको बताए ।
साथै धार्मिक क्षेत्र र जेष्ठ नागरिकहरुलाई समेत सहज रुपमा बैकमा बचत गरि पैसा झिक्न सहज होस् भनि देवघाटमा पहिलो पटक एटिम सेवा सुरु गरेको प्रष्ट पारे ।
यस्तै बैकले छिटै अर्को धार्मिक पर्यटकीय स्थल प्युठानको स्वर्गद्धारीमा समेत एक्टेसन काउन्टरसहितको एटिम सेवा सुरु गर्ने उनले जानकारी गराए ।
१ अर्ब चुक्ता पुजी नाघि सकेको बैकले छिटै ६ वटा शाखा विस्तार गर्ने समेत बैकका प्रमुख कुवँरले बताए । बैकले हाल देशभरका विभिन्न २९ वटा शाखा मार्फत आफ्नो सेवा दिदै आएको छ ।
बैंकले ८ देखि १५ प्रतिशत सम्म व्याजदरमा लगानी गर्दै आएको छ । भने बैकले ८ प्रतिशत ब्याज दिने गरेको बैकका डिजिएम हेमराज रानाभाटले बताए ।",bank
"७ मसिंर, काठमाडौं । प्रभु बैंकसँग मर्जर भएको ग्राण्ड बैंकको सेयर कारोबार खुल्ने भएको छ । राष्ट्र बैंकले गत असोजको दोस्रो साता नै प्रभु बैंकको मर्जरपछि कारोबार खुला गरेको भएपनि ग्राण्ड बैंकको भने रोकिराखेको थियो ।
मर्जर भएको १ वर्षसम्म ग्राण्डको कारोबार खोल्न नपाइने भन्दै राष्ट्र बैंकले यसअघि निर्देशन दिएको थियो । तर प्रभु बैंकमा मर्जर भएपछि ग्राण्ड त्यसैमा विलय हुने भएकोले दुई संस्थालाई फरक/फरक व्यवहार गर्न नमिल्ने भन्दै सर्वसाधारण लगानीकर्ताले यो निर्णयको आलोचना गरेका थिए ।
नियमनमा राख्नै पर्ने सं्रस्थापकहरुको सेयर रोक्का गरेर अन्यकेा सेयर कारोबार खोल्नुपर्ने तर्क पनि लगानीकर्ताले गर्दै आएका थिए । प्रभु बैंकले पनि प्रभुको नाममा ग्राण्डका लगानीकर्तालार्य सेयर दिएको थिएन यद्यपी ग्राण्डको पनि कारोबार खोल्न भने पहल गरिरहेको थियो ।",bank
"७ मसिंर, काठमाडौं । समस्याग्रस्त संस्थाको रुपमा बाँकी रहेकामध्ये आठ संस्था तीन महिनाभित्र सञ्चालनमा आउने राष्ट्र बैंकका गभर्नर डा. चिरञ्जीवि नेपालले बताएका छन् । नयाँ व्यवस्थापन र सञ्चालक सहित विहीवार सञ्चालनमा आएको जनरल फाइनान्सको पहिलो कारोबार सुरुवात अवसरका आयोजित कार्यक्रममा नेपालले यस्तो जानकारी दिएका हुन् ।
‘अहिले ११ वटा समस्याग्रस्त संस्था बाँकी छन्, एउटै संस्थामा ५/६ समूहले समेत आवेदन दिएका छन् । यस आधारमा हेर्दा सबै संस्था पुनः सञ्चालनमा आउने सम्भावना छ,’ गभर्नर डा. नेपालले बताए । गभर्नरका अनुसार आठ संस्थाको भने एमओयु (मेमोरेण्डम अफ अण्डरस्ट्याण्डिङ) सम्झौता भइसेकेको छ ।
 सञ्चालकहरुमा संस्थामा रहेको सबै पुँजी आफ्नो हो भने भावनाले अनावश्यक रुपमा पूँजी चलाउदा संस्थाहरु समस्यामा आउने गरेको नेपालले बताए । उनले सेयर सूचीकरण भएपछि सेयर बजारले नै लगानीकर्तालाई धनी बनाईदिने भएकोले अन्य पूँजीमा लोभ गरेर हस्तक्षेप गर्न नहुने समेत सुझाव लगानीकर्ताहरुलाई दिए ।
नेपाल जस्तो सानो अर्थतन्त्रमा पनि बैंक तथा वित्तीय संस्थाको सञ्चालन विश्व स्तरको रहेको भन्दै गैरआवासीय नेपाली संगठनका अध्यक्ष शेष घलेले तारिफ गरे । ‘ अहिले विश्वका कतिपय देशमा बैंक तथा वित्तीय संस्थाहरु समस्याग्रस्त भइरहेको खबरहरु आइरहेका छन्, तर नेपालमा पछिल्लो केही समययता यो समस्या निकारण जस्तै भएको देखिन्छ, यो गर्व गर्न लायक विषय हो,’ घलेले उल्लेख गरे ।
कम्पनीका सेयर लगानीकर्ता आरके शर्माले गैरआवासीय नेपालीहरुले नेपाललाई सधै माया गरिरहेको र भविष्यमा देशमा नै फर्केर आउनुपर्ने अवस्था पनि रहेकोले अहिलदेखि देश निमाणमा सहयोगी काम गरिरहेको जानकारी दिए ।
कम्पनीले धनराज भँडेलको खाता खोलेर समस्याग्रस्त भएपछिको पहिलो कारोबार सुरु गरेको जानकारी दिएको छ । कम्पनीलाई नेपाल राष्ट्र बैंकले २०७० सालमा समस्याग्रस्त घोषणा गरेको थियो ।",bank
"७ मसिंर, काठमाडौं । नेको इन्स्योरेन्सले नेपाल धितोपत्र बोर्डबाट एक बराबर एक अनुपातमा हकप्रद जारी गर्ने अनुमती पाएको छ । कम्पनीले पुस ६ गते बोर्डबाट यस्तो अनुमती पाएको हो ।
२० प्रतिशत बोनस सेयरको समेत घोषणा गरेको कम्पनीले हकप्रद सेयर जारी गरेपछि चुक्ता पूँजी ७१ करोड रुपैयाँ पुग्ने छ । हकप्रदमा आवेदन दिने लगानीकर्ताले कम्पनीले दिन लागेको बोनस सेयर पाउने सम्भावना भने कम रहेको छ ।
त्यस्तै, नेपाल बंगलादेश बैंकले पनि पुस चार गते १० बराबर आठ कित्ता हकप्रद सेयर जारी गने प्रस्ताव धितोपत्र बोर्डमा पेश गरेको छ । हाल चुक्ता पूँजी चार अर्ब एक करोड रहेको बैंकको हकप्रद पछि चुक्ता पूँजी ७ अर्ब २२ करोड पुग्ने छ । बैंकले ३२ प्रतिशत बोनस सेयरको समेत प्रस्ताव गरेको छ ।",bank
"﻿८ पुस, काठमाडौं । आइतवारबाट नयाँ सेयर (एफपिओ) जारी गर्न लागेको नेपाल एसबिआई बैंकले इक्रा रेटिङबाट ग्रेड २ रेटिङ प्राप्त गरेको छ । बैंकको समग्र आधारभुत पक्ष औसतभन्दा माथी रहेको संकेत यसले गर्छ । बैंकले ६७ हजार सात सय ६७ कित्ता सेयर जारी गर्ने भएको हो ।
सकारात्मक पक्ष
राम्रो बजार हिस्सा (समग्र बैंकिङ क्षेत्रमा चार प्रतिशत हिस्सा)
गुणस्तर सम्पत्ती (यो सुचकमा थप सुधार, भुक्तान हुन बाँकी कर्जा १.४९ प्रतिशतबाट घटेर ०.७६ प्रतिशतमा सिमित)
कम लागतको निक्षेपमा वृद्धि, हाल ५१ प्रतिशत (चालु तथा बचत खाता)
सचेत भएर लगानी विस्तार
खराब कर्जा ०.१४ प्रतिशतमा सिमित
जोखिम भारित सम्पत्तीको तुलनामा पूँजी अनुपात १३.५८ प्रतिशत (आवश्यक अनुपात ११ प्रतिशत)
पुँजी परिचालनमा सहज अवस्था
नकारात्मक पक्ष
निक्षेपमा उच्च केन्द्रिकरण (मुख्य २० निक्षेपकर्ताको हिस्सा ३७ प्रतिशत)
लगानी वृद्धिदर १७ प्रतिशत (समग्र क्षेत्रको दर २१ प्रतिशत)
कर्जा केन्द्रिकरणको अवस्था मध्यम (मुख्य २० निक्षेपकर्ताको हिस्सा २४ प्रतिशत)
अन्य जानकारी
ठुला संस्थागत कर्जा ६७ प्रतिशत
खुद्रे कर्जा २९ प्रतिशत
साना तथा मझौला कर्जा ४ प्रतिशत
कुल कर्जामा १.६ प्रतिशत बराबरको कर्जा पुनरतालिकिकरण गरिएको
स्टेट बैंक अफ इण्डियाको ५५ प्रतिशत लगानी
कर्मचारी सञ्चय कोष १५ प्रतिशत लगानी
यस्तै, २५ प्रतिशत हकप्रद सेयर पारी गर्न लागेको सिद्धार्थ इन्स्योरेन्स कम्पनीले पनि इक्रा नेपालबाट ग्रेड थ्री रेटिङ प्राप्त गरेको छ । यसले कम्पनीको समग्र आधारभुत पक्ष औसत रहेको संकेत गर्छ ।
सकारात्मक पक्ष
बीमा क्षेत्रको ठुलो खेलाडी मध्ये एक
जोखिम बहन क्षमता वृद्धिसँगै २ वर्षयता आफैले दायित्व बहन गरेको प्रिमियम ४९ प्रतिशत
खुद प्रिमियम आर्जनमा समष्ठिगत बार्षिक वृद्धिदर २८ प्रतिशत
समष्ठिगत बार्षिक वृद्धिदर ५३ प्रतिशत
लगानीबाट हुने आम्दानीको प्रतिलब्धि दर ७ प्रतिशत (बैंकमा निक्षेप र सरकारी ऋणपत्र)
नकारात्मक पक्ष
सञ्चालनको लामो अनुभव अभाव
लगानीबाट हुने आम्दानीको प्रतिलब्धि दरमा गिरावट
अन्य जानकारी
सिद्धार्थ बैंकको १५ प्रतिशत लगानी
मोटर बीमा ७८ प्रतिशत
अग्नि बीमा १५ प्रतिशत
मेरिन र विविध ३/३ प्रतिशत",bank
"﻿१३ पुस, काठमाडौं । बैंकहरुले एक आपससँग सापट लिने कर्जा (अन्तर बैंक ) को व्याजदर १.९७ देखि ४.७१ प्रतिशतसम्म पुगेको छ ।
मंगलवारसम्ममा बिकास बैंकहरुले अन्तर बैंक कर्जामा ४.७१ प्रतिशतसम्म र वाणिज्य बैंकहरुले १.९७ प्रतिशतसम्म व्याज दर तिरीरहेका छन् । पुँजी अभावमा बैंकहरुले एकअर्कासँग सापटमा यस्तो कर्जा लिने गरेपनि यो पुँजी ग्राहकहरुले लिने कर्जा लगानीको लागि भने प्रयोग हुँदैन् । ‘यस्तो कर्जा लिने मुख्य उदेश्य भनेको राष्ट्र बैंकले तोकेको नगद मौज्दात अनुपात (सीआरआर) मिलानको लागि मात्र हुन्छ,’ नेपाल बंगलादेश बैंकका प्रमुख कार्यकारी अधिकृत ज्ञानेश्वर ढुंगानाले भने । तर राष्ट्र बैंकका सहप्रवक्ता राजेन्द्र पण्डित भने निक्षेप र कोर पुँजीको तुलनामा कर्जा अनुपात (सीसीडी रेसियो) तोकिएको ८० प्रतिशतभन्दा निकै कम रहेकाले यसरी पनि कर्जा उठाएर अल्पकालिन लगानी गर्न सक्ने अवस्था हुने बताउछन् ।
बैंक तथा वित्तीय संस्थाले वर्गअनुसार राष्ट्र बैंकमा कुल निक्षेपको ४ देखि ६ प्रतिशतसम्म रकम राखेर नगद मौज्दात अनुपात कायम गर्नुपर्छ । अन्तर बैंकमा लिने कर्जा यस्तो अनुपात कायम राख्न मात्र प्रयोग गरिने चलन छ । अहिले बजारमा लगानी योग्य रकम अभाव भएकाले पनि बैंकहरुले अन्तरबैंक कर्जा बढाएर सीआरआर मेनटेन गर्ने र आफुसँग भएको पुँजी लगानी गर्ने गरिरहेका छन् । यता, बैंकहरुले कर्जा लगानी गर्नुअघि सीसीडी रेसियो पनि कायम गर्नुपर्छ । राष्ट्र बैंकले तोके अनुसार यो रेसियो पुगेकोले बैंकहरुमा लगानी योग्य पुँजीको अभाव भएको बैंकहरुले बताइरहेका छन् ।
‘हामीहरुसँग पुँजी नभएको होइन, हामी अहिले पनि राष्ट्र बैंकले बजारबाट पैसा उठाउन प्रयोग गरिरहेको उपकरणहरुमा लगानी गरिरहेका छौं, तर समस्या लगानी योग्य पुँजी नभएर आएको हो,’ ढुंगानाले स्पष्ट पारे । सीसीडी रेसियो कायम गरेपछि बैंकहरुसँग थप २० प्रतिशत पुँजी रहन्छ । यो पुँजी कर्जा लगानीको लागि प्रयोग गर्न पाइदैन् तर राष्ट्र बैंकले जारी गर्ने बिभिन्न उपकरण खरिदमा प्रयोग गर्न सकिन्छ ।
बजारबाट पुँजी उठाइरहेको राष्ट्र बैंकले तरलता संकट निम्त्याएको हो ?
बजारमा तरलता अभाव भइरहेको समयमा पनि राष्ट्र बैंकले रिभर्स रिपो जारी गरिरहेको (प्रणालीबाट रकम खिचिरहेको) छ । तर यही कारण बजारमा लगानी योग्य रकम नघटेको बैंकरहरु बताउछन् । ‘हामीले बुधबार नै पनि ७९—८० करोड रुपैयाँ लगानी गरेका छौं, हामीसँग कर्जा लगानी गर्न पाउँने अधिकक्तम सीमासम्म प्रयोग गरेर बाँकी रहने २० प्रतिशत पुँजीबाट लगानी गरेका हौं,’ नेपाल बंगलादेश बैंकका प्रमुख कार्यकारी अधिकृत ढुंगानाले उल्लेख गरे ।
कर्जा लगानी योग्य रकम रहेरपनि लगानी क्षेत्र नपाएका संस्थाले पनि यस्ता उपकरणमा लगानी गर्ने सम्भावना भने रहन्छ । तर, बजारमा तरलता संकट भइरहेको समयमा कर्जा लगानी गर्ने पुँजी भने यस्तोमा लगानी नहुने बैंकरहरुको दाबी छ । रिभर्स रिपोमा बैंकहरुको सहभागिता ४/५ हाराहारीमा सिमित हुनुले पनि यसलाई प्रष्ट्याउछ ।  बैंकहरुले रिभर्स रिपोमा १ प्रतिशत पनि व्याज पाएका छैनन् ।
माघमा बढ्न सक्छ कर्जाको व्याज दर
बैंकर ज्ञानेन्द्र ढुंगाना माघपछि भने कर्जाहरुको व्याजदरमा १ प्रतिशतसम्म वृद्धि हुन सक्ने बताउछन् । ‘निक्षेपको व्याज दर बढेको करिब डेढ महिना भइसकेको छ, माघपछि भने कर्जाको व्याजदर पनि १ प्रतिशतसम्म बढ्ने सम्भावना छ,’ उनले भने । पुस मसान्तमा अग्रिम कर तिर्ने समय हुँदा बैंकिङ प्रणलीमा पनि केही रकम भित्रने र माघदेखि सरकारी खर्च पनि बढ्नसक्ने भएकोले तरलताको समस्या ठुलो नहुने उनको भनाई छ । यद्यपी निक्षेपको लागत बढेकोले माघपछि १ प्रतिशतसम्म कर्जाको व्याजदर बढ्ने अनुमान उनले गरेका छन् ।
कति पुग्यो निक्षेपको व्याज दर ?
पछिल्लो समय बैंकहरुले मुद्धती निक्षेपमा ८ देखि ९ प्रतिशतसम्म व्याज दिने सुचना जारी गरेका छन् । तर बजारमा भने निक्षेपको व्याजदर ११ देखि १२ प्रतिशतसम्म पुगेको चर्चा सुरु भएको छ ।  ‘सामान्यतया मुद्धती निक्षेपको खाताको व्याजदर एक पटक तोकिएपछि केही अवधिसम्म त्यही रहन्छ, तर बोलकबोलबाट लिने निक्षेपको हकमा भने यही नै भन्ने हुँदैन्,’ सानिमा बैंकका प्रमुख कार्यकारी अधिकृत भुवन दाहालले भने । संस्थागत निक्षेप (सेनाहरुको कोष, नागरिक लगानी कोष, कर्मचारी सञ्चय कोष, बीमा समिति लगायतले राख्ने निक्षेप)मा बैंकहरुले बोलकबोल मार्फत् व्याजदरमा प्रतिस्पर्धा गर्छन् । अहिले बजारमा यस्तो निक्षेपमा बैंकहरुले व्याजदर १२ प्रतिशतसम्म दिन थालेको चर्चा सुनिन थालेको छ । तर राष्ट्र बैंक भने यसलाई स्वीकार गर्न तयार छैन् ।
‘पेट्रोल, सुनको जस्तो दिनानुदिन निक्षेपको व्याजदर बढ्ने भन्ने हुदैन्,’ राष्ट्र बैंकका सहप्रवक्ता पण्डितले उल्लेख गरे । बैंकर ढुंगाना र दाहाल पनि संस्थागत निक्षेपमा बैंकहरुले ११ प्रतिशतसम्म व्याजदर तिरिरहेको जानकारी आफुहरुलाई भएको तर त्योभन्दा बढि पुगेको बारे थाहा नभएको बताउछन् ।",bank
"१ कात्तिक, काठमाडौं । कारोबारको पहिलोसत्रमा घट्दो क्रममा देखिएको बजार बन्द हुँदा ९.१७ अंकले बढेर १ हजार ५ सय ६८ विन्दुमा आइपुगेको छ ।संघ र प्रदेशको मतपत्र एउटै भएको भन्दै सर्वोच्च अदालतमा परेको उजुरीको निर्णयमा सरकारलाई चुनाव गर्न बाटो खुला भएपछि लगानीकर्ताहरुमा पनि आश जाघेको हो । सोमवार बढेको बजार सरकारबाट माओवादी बाहिरिने, चुनाव सर्न सक्ने खबरहरु आएपछि मंगलवार घटेको थियो । बुधवार तिहार अघिको अन्तिम कारोबार हो । बजार बढेर बन्द हुँदा यसले तिहारपछि पनि बजार बढ्ने अपेक्षा लगानीकर्ताहरुलाई गराएको छ । तिहारपछि बजारमा अहिले जस्तो सेयर आपुर्तीको चाप नहुने अनुमान सरोकारवालाहरुले गरेका छन् । चुनाव र सरकारको सम्बन्धमा भावि दिनमा आउने खबरहरुले भने बजारमा तरंगहरु आइरहने सम्भावना भने छ । हाल बैंकहरुले निक्षेपको व्याजदर थप घटाइरहेकोले पनि बजारमा लगानीकर्ताको आकर्षण बढ्ने मानिएको छ । अझै कतिपय संस्थाहरुबाट लाभांश तथा लाभांश प्राप्त गर्न सकिने दिन (बुक क्लोज) घोषणा हुन बाँकी रहेकोले पनि बजार वृद्धि हुनेमा लगानीकर्ताहरु आशावादी देखिएका छन् । त्यस्तै, चुनाव सम्पन्न हुन सकेमा बजारमा २ सयसम्म वृद्धिको अपेक्षा विश्लेषकहरुले गरेका छन् । त्यसअघि भने बजारमा उच्च वृद्धि नहुने उनीहरुको प्रक्षेपण छ । बुधवार भने सेयर बजारमा कारोबार रकम घटेको छ । नियमित कारोबार हुने लगभग १४ कम्पनीको सेयर कारोबार मध्यसम्म खुला नभएकोले पनि बजारमा कारोबार रकम घटेको हो । ४३ करोड २५ लाख रुपैयाँको सेयर कारोबार भएको हो भने कारोबार भएका कम्पनीको संख्या अघिल्लो दिनको तुलनामा केही घटेर १ सय ४५ मा सिमित भएको छ । नविकरण शुल्क समयमा नबुझाउदा ती कम्पनीको सेयर कारोबार रोक्का गरिएको हो । शुल्क प्राप्त हुने वित्तीकै नेप्सेले कारोबार खुला गरिदिने गरेको छ । बजारमा रहेका सबै समूहगत परिसूचक बढेको छ । बिमा, ‘अन्य’ र व्यापारमुलक समूहमा सबैभन्दा धेरैले वृद्धि भयो ।
",bank
"१४ पुस, काठमाडौं । ३३.४ मेगावाट जडित क्षमताको लिखु-२ जलविद्युत आयोजनामा माछापुच्छ्रे बैंक लिमिटेडको अगुवाइमा ६ बैंक तथा वित्तीय संस्थाहरुले ४ अर्व ५१ करोड रुपैयाँ कर्जा लगानी गर्नेबारे प्रवर्धक कम्पनी र बैंकहरुबीच सम्झौता भएको छ ।
यो आयोजना ग्लोबल हाईड्रोपावर एसोसिएट प्रालिले प्रवर्द्धन गर्दै हाल निर्माण गर्न लागेकोे हो । यसका अन्य सहभागी बैंक तथा वित्तीय संस्थाहरु मेगा बैंक नेपाल, नेपाल एसबिआइ बैंक, नेपालबंग्लादेश बैंक, एभरेष्ट बैंक र भिवोर सोसाइटी डेभलपमेण्ट बैंक रहेका छन् ।
आयोजनाको लगानी संरचनाअनुसार कुल लागत ६ अर्व २ करोड मध्ये ७५ प्रतिशत वैंक तथा वित्तीय संस्थाको र २५ प्रतिशत प्रवर्द्धकको लगानी रहने छ ।
बैंकहरुद्धारा कर्जा लगानीगर्ने निश्चित भएपछि आयोजनाको निर्माण कार्य अघि बढ्ने निश्चित भएको छ । लिखु-२ जलविद्युत आयोजना रामेछापको गुम्देर गाविस र सोलुखुम्बु जिल्लाको भकञ्जे गाविसमा अवस्थित छ ।
२४२ मिटर हेड र १६.५ क्युसेक (डिजाइन डिस्चार्ज) पानीवालुवा थेग्रायाई करिवन ७ किलोमिटर सुरुङ तथा ४८९ मिटर पेनस्टक पाईपको माध्यमले विद्युतीय उर्जा उत्पादन गरिनेछ ।
अध्ययनअनुसार आयोजनाबाट वाषिर्क १८ करोड २५ लाख ९० हजार युनिट विद्युतीय उर्जा उत्पादन हुनेछ । उत्पादित उर्जा नेपाल विद्युत प्राधिकरणसँग भएको विद्युत खरिद विक्री सम्झौताअनुसार न्यू खिम्ती सव स्टेशनसम्म आयोजनाले प्रसारणलाईन निर्माण गरी त्यहाबाट राष्टि्य प्रसारण प्रणालीमार्फत स्वदेशमै आन्तरिक खपतको लागि वितरण गरिने छ ।
आयोजना समयमै सम्पन्न गर्न प्रवर्द्धक कम्पनिले सरकारलाई “परफमेन्स सेक्युरिटी” बुझाएको छ ।",bank
"﻿१७ पुस, काठमाडौं।  आइतबारबाट एसिसी बैंकले एकिकृत कारोबार सुरु गरेको छ। एपेक्स डेभलपमेन्ट बैंक, इन्फ्रास्ट्रक्चर डेभलपमेन्ट बैंक, इन्टरनेशनल डेभलपमेन्ट बैंक र सुप्रिम डेभलपमेन्ट बैंक एनसिसीसंग मर्ज भएका  हुन्।
मर्जरपछि पनि एनसिसी बैंकको नाममै बैंकको कारोबार हुनेछ। मर्जर पूरा भएसँगै राष्ट्र बैंकले सोमबारबाट सञ्चालक समिति जिम्मा लगाएर बाहिरिने छ।
एनसिसीमा गाभिएपछि एपेक्सका लगानीकर्ताले १ सयको ४८, इन्फ्रास्टक्चरका लगानीकर्ताले ७७, इन्टरनेशनल डेभलपमेन्टका लागनीकर्ताले ७३ र सुप्रिमका लगानीकर्ताले ७७ कित्ताका दरले शेयर पाएका छन्।",bank
"१७ पुस, काठमाडौं । चालु आवको चार महिनासम्ममा बैंक तथा वित्तीय संस्थाले घरजग्गामा २ खर्ब ६९ करोड रुपैयाँ कर्जा लगानी गरेका छन् । यसमध्ये १ करोड रुपैयाँसम्मका आवसीय घर कर्जामा मात्रै १ खर्ब ५५ करोड रुपैयाँ लगानी गरेको देखिन्छ । १ करोड माथीका घरजग्गा कर्जामा भने १ खर्ब १४ अर्ब रुपैयाँ लगानी भएको छ । गत आव अन्त्य अर्थात असारसम्ममा भएको लगानीको तुलनामा ३३ प्रतिशतले वृद्धि हो । असारसम्ममा बैंक तथा बैंक तथा वित्तीय संस्थाले १ करोड माथीका घरजग्गा कर्जामा ८५ अर्ब रुपैयाँ लगानी गरेको राष्ट्र बैंकले प्रकाशित गरेको कात्तिकसम्मको तथ्यांकले देखाउँछ ।
बैंकहरुको यो अवधिमा भएको कुल कर्जा लगानीको आधारमा सबै किसिमका घरजग्गामा गएको कर्जा भने १५ प्रतिशत रहेको छ । बैंक तथा वित्तीय संस्थाले १७ खर्ब ९३ अर्ब रुपैयाँ कुल कर्जा लगानी गरेका छन् । १ करोड माथीका घरजग्गा कर्जामा मात्रै कुल कर्जाको ६ प्रतिशतभन्दा बढि लगानी भएको छ । पछिल्लो समय घरजग्गा कारोबारमा वृद्धि भएपछि बैंक तथा वित्तीय संस्थाबाट हुने कर्जा लगानीमा पनि वृद्धि भएको देखिएको छ ।
यता बैंक तथा वित्तीय संस्थाले सेयरमा ३९ अर्ब १८ करोड रुपैयाँ सेयर धितोमा कर्जा (मार्जिन लोन) दिएका छन् । बैंकहरुले ओभर ड्राफ्ट लोनबाट पनि घरजग्गा कर्जा र सेयर कर्जा प्रवाह गरेको आशंका गर्न थालिएको छ । अहिले घरजग्गा कर्जामा खेलोफड्को बढ्न थालेपछि पनि मूल्य आकासिएको र यसले वित्तीय क्षेत्रमा समेत संकट ल्याउन सक्नेमा विज्ञहरुले चिन्ता व्यक्त गर्दै आएका छन् । यद्यपी हाल भने बैंकहरु तरलता अभावको समस्यामा रहेकोले यी दुवै क्षेत्रको कर्जा प्रवाहमा केही कडाई गर्न थालिएको बैंकहरुले बताउदै आएका छन् । हाल बैंक तथा वित्तीय संस्थाले ८ देखि १५ प्रतिशतसम्म व्याज दरमा घरजग्गा कर्जा दिइरहेको उनीहरुको वेबसाइटले देखाउछ ।",bank
"﻿१८ पुस, काठमाडौं । नेपाल लाइफ इन्स्योरेन्स कम्पनीको एफपीओ पुस २७ गतेबाट निष्कासन सुरु हुने भएको छ । कम्पनीको आवहान पत्र मंगलवार नै प्रकासित हुने बिक्री प्रबन्धक सिद्धार्थ क्यापिटलका प्रमुख कार्यकारी अधिकृत ध्रुव तिमिल्सिनाले बताए ।
‘सेयर जारी गर्नुभन्दा ७ कार्य दिन अगाडी आवहान पत्र निष्कासित गर्नुपर्छ, हामीले पुस २७ गते सेयर निष्कासन गर्ने भएका हौं,’ तिमिल्सिनाले भने । नियमअनुसार कम्तिमा चार कार्य दिनसम्म सेयर बिक्री खुल्ने व्यवस्था रहेको छ । यस आधारमा कम्पनीको सेयर बिक्री छिटोमा माघ २ गतेसम्म खुला रहने छ । कम्पनीले प्रिमियमसहित १ हजार ४ सय २५ सेयर जारी गर्ने स्वीकृती धितोपत्र बोर्डबाट पाएको छ । कम्पनीले ३० लाख ९६ हजार ४ सय २९ कित्ता एफपिओ जारी गर्ने भएको हो ।
नेपाल लाइफको एफपीओमा लगानी के कत्ति लाभ ?",bank
"१९ पुस, काठमाडौं । राष्ट्र बैंकको एक तथ्यांकले वाणिज्य बैंकका ग्राहकले निक्षेपमा १९ प्रतिशतसम्म व्याजदर पाएको देखाएको छ । राष्ट्र बैंकले मासिक रुपमा प्रकाशित गर्ने बैंक तथा वित्तीय संस्थासम्बन्धि तथ्यांकले ग्राहकले कात्तिकमा यो दरसम्म निक्षेपमा व्याज पाएको देखाउँछ । २ वर्षभन्दा माथीको निक्षेपमा वाणिज्य बैंकहरुले १९ प्रतिशतसम्म व्याज दर दिएका हुन् । २०७२ असारमा यस्तो निक्षेपमा व्याज दर १६ प्रतिशत रहेको थियो । यो निक्षेपमा न्यनत्तम ब्याज दर भने २.९९ प्रतिशतसम्म रहेको देखिन्छ ।
‘म यकिनसँग भन्न सक्दिन कि यसमा त्रुटी भएको हो वा कतिपय अवस्थामा बिकास बैंक वा वित्त कम्पनीले ५ वर्षमा निक्षेपको व्याज दर दोब्बर हुने योजनाहरु पनि सञ्चालन गरेका छन्, त्यस्ता संस्था गाभेका वाणिज्य बैंककोमा यस्तो देखिएको हुन सक्छ,’ नेपाल बैंकर्स एशोसिएशनका पुर्व अध्यक्ष तथा एनएमबी बैंकका प्रमुख कार्यकारी अधिकृत उपेन्द्र पौड्यालले बताए ।
एक महिनासम्मको निक्षेपमा नै वाणिज्य बैंकहरुले व्याज दरमा ५ प्रतिशत बिन्दुसम्म वृद्धि गरेको देखिन्छ । २०७२ असार महिनामा यो अवधिको निक्षेपमा अधिकत्तम १२ प्रतिशतसम्म व्याज दर रहेकोमा २०७३ कात्तिकमा १७.५५ प्रतिशतसम्म पुगेको तथ्यांकले देखाउँछ । २०७३ असारमा यो निक्षेपमा व्याज दर बढेर १४.५० प्रतिशत पुगिसकेको थियो । यो निक्षेपमा पनि न्युनत्तम ब्याज दर भने १.१३ प्रतिशतबाट बढेर २.२५ प्रतिशतसम्म पुगेको छ ।
वास्तवमा ग्राहकले यति नै व्याज दर पाएका हुन् त भन्ने प्रश्नमा राष्ट्र बैंकका प्रवक्ता तथा कार्यकारी निर्देशक नारायण पौडेलले यो तथ्यांक आफुले हेर्न बाँकी रहेको जवाफ दिए । ‘म अहिले बाहिर छु, जवाफ दिन मैलेपनि एकपटक हेर्नै पर्छ,’ प्रवक्ता पौडेलले भने ।
पछिल्लो समय बैंकहरुमा तरलता अभाव देखिन थालेपछि उल्लेख्य व्याज दर दिएर निक्षेप आकर्षित गर्ने अभियानमा बैंक तथा वित्तीय संस्था लागेका छन् । एक बैंकले उपलब्ध गराएको तथ्यांक अनुसार पुस ८ गतेसम्ममा बैंकहरुले आफ्नो निक्षेपको करीब ८२ प्रतिशत रकम कर्जा लगानी गरेका छन् । सो तथ्यांक अनुसार १८ खर्ब ६३ अर्ब रुपैयाँ निक्षेप संकलन गरेका वाणिज्य बैंकहरुले १५ खर्ब २८ अर्ब रुपैयाँ कर्जा लगानी गरेका छन् । बैंक तथा वित्तीय संस्थाले कोर क्यापिटल र निक्षेप जोडर हुने कुल रकम (सीसीडी)को ८० प्रतिशतसम्म मात्र कर्जा लगानी गर्न पाउँने व्यवस्था छ । कर्जामा लगानी उच्च दरले बढेको र निक्षेपमा वृद्धि हुन नसकेकोले थप लगानी योग्य पुँजी अभाव भएको बैंकहरुले बताउँदै आएका छन् ।
केही दिनयता, बैंक तथा वित्तीय संस्थाले ब्याज दर बढेको सुचना तथा विज्ञापन धमाधम सार्वजनिक गरिरहेका छन् । औपचारिक रुपमै बैंक तथा वित्तीय संस्थाले संस्थागत बाहेक व्यक्तिगत निक्षेपकर्तालाई पनि १० प्रतिशतसम्म व्याज दर दिन थालेका छन् । जनता बैंकले आगामी २७ गतेसम्म १ सय दिने निक्षेप योजनामा बार्षिक १० प्रतिशत व्याज दर दिने घोषणा गरेको छ ।
",bank
"२० पुस, काठमाडौं । प्राथमिक सेयरमा आवेदन दिदा लगानीकर्ताको बैंकमा रहेको बचत खातामा रकम रोक्का रहने प्रणाली (आस्वा) नेपाल लाइफ इन्स्योरेन्स र समता माइक्रोफाइनान्सको सेयर निष्कासनमा लागु नहुने भएको छ ।
‘हामीलाई लगानीकर्ताहरुले सोधि रहेका छन्, तर हामीले पुसअन्त्यबाट नै सेयर जारी गर्न लागेकोले माघपछि लागु हुने नियम बाध्यकारी नहुनु पर्ने हो,’ सिद्धार्थ क्यापिटलका प्रमुख कार्यकारी अधिकृत ध्रुव तिमिलसिनाले भने । समताको सेयर बिक्री पुस २२ गतेसम्म खुला रहनेभएपनि सबै सेयर बिक्री हुन नसकेमा ढिलोमा माघ ४ गतेसम्म खुल्ने उल्लेख गरेको छ । यता, पुस २७ गतेबाट निष्कासन खुला रहेको नेपाल लाइफको एफपीओ माघ २ गतेसम्म बिक्री खुला रहने छ । त्यो अवधिमा पनि बिक्री नभएमा भने माघ १२ गतेसम्म खुला रहने छ ।
माघपछि सेयर जारी गर्ने कम्पनीलाई पनि यो नीति भने बाध्यकारी नभएको धितोपत्र बोर्डका प्रवक्ता तथा कार्यकारी निर्देशक निरज गिरीले बताए । पहिलो चरणमा बाध्यकारी गरेर लैजान गाह्रो हुने भएकोले पनि यो सुविधा दिइएको गिरीले बताए । आस्वा लागु गर्दा बैंकहरुले केही दिनअघि नै धितोपत्र बोर्डमा लिइने शुल्क बारे जानकारी समेत दिनुपर्ने हुन्छ ।
धितोपत्र बोर्डले आस्वा सुविधा दिने बैंकहरुले ५० कित्ताभन्दा कम सेयरको आवेदनमा प्रति फारम अधिकत्तम ५० रुपैयाँ र ५० कित्ताभन्दा माथी जतिको आवेदनमा पनि प्रति फारम २ सय रुपैयाँभन्दा बढि लिन नपाइने व्यवस्था गरेको छ । यो सीमामा रहेर बैंकहरुले शुल्क लिनुपर्ने र यसबारे धितोपत्र बोर्डलाई पुर्व जानकारी दिनुपर्ने हुन्छ । हालसम्म भने आस्वा सेवा दिन पुस ८ गतेसम्म ११ वटा बाणिज्य तथा बिकास बैंकले धितोपत्र बोर्डमा निवेदन दिएका छन् ।",bank
"२० पुस, काठमाडौं । कुमारी बैंकले २१ प्रतिशत र गरिमा बिकास बैंकले २० प्रतिशत बोनस सेयर दिने भएका छन् । कुमारी र गरिमा दुवैको मंगलबार बसेको सञ्चालक समितिको बैंठकले यस्तो प्रस्ताव गरेको हो । बैंकहरुको यो प्रस्ताव राष्ट्र बैंकले स्वीकृत गरेपछि साधारण सभामा पेश गरिने छ । सभाले पारित गरेपछि लगानीकर्ताले यो लाभांश प्राप्त गर्ने छन् ।",bank
"२० पुस, काठमाडौं ।  १ बराबर १ अनुपातमा हकप्रद  सेयर जारी गर्ने योजनामा रहेको डिप्रोक्स लघुवित्त बिकास बैंकलाई इक्रा रेटिङले ग्रेड फोर प्लस प्रदान गरेको छ । कम्पनीले पाएको रेटिङले कम्पनीको समग्र अवस्था औसतभन्दा कमजोर रहेको संकेत गर्छ । यो बर्गभित्र भने कम्पनी माथिल्लो तहमा रहेको यसले संकेत गर्छ । इक्राले कम्पनीको वर्तमान र भावी सम्भावनाको आधारमा १ देखि ५ सम्मको रेटिङ प्रदान गर्छ । १ रेटिङले उत्कृष्ट र ५ रेटिङले कमजोर रहेको देखाउँछ ।
सकारात्मक
स्वस्थ ट्रयाक रेकर्ड (सन् २००१ बाट सञ्चालित)
बलियो सञ्जाल (४७ जिल्लामा ८१ शाखा)
स्वस्थ कर्जामा वृद्धि (३९ प्रतिशत)
बलिया संस्थापक (६५ प्रतिशत सेयर लगानी हिस्सा) तथा पुँजी स्रोतको रुपमा ४१ बैंक तथा वित्तीय संस्था
स्वस्थ मुनाफा दर (नेटवर्थमा प्रतिफल ४० प्रतिशत)
पर्याप्त पुँजी अनुपात : १७ प्रतिशत (आवश्यक ८)
सम्पत्तीमा प्रतिफल ५ प्रतिशत तर वृद्धिको आधार स्प्रेड
स्वस्थ खुद ब्याज आम्दानी (औसत कुल सम्पत्तीको १.५० प्रतिशत)
नकारात्मक
हालै घोषणा भएको ७ प्रतिशत स्प्रेड दर हुनुपर्ने व्यवस्था (लागु हुन बाँकी)
वाणिज्य बैंकहरुले प्रत्यक्ष रुपमा विपन्न बर्गमा २ प्रतिशत कर्जा लगानी गर्नुपर्ने नीति (प्राप्त पुँजी स्रोत गुम्दै)
कुल पुँजी स्रोतमध्ये ६८ प्रतिशत पुँजी बैंकहरुबाट
खराब सम्पत्ती ०.८२ प्रतिशत (भुक्तानी समयावधी नाघेको कर्जा १ प्रतिशत )
कमजोर क्षमताका ऋणीमा कर्जा प्रवाह (८५ प्रतिशत)
सम्पत्तीमा प्रतिफल उच्च भएपनि वृद्धिको आधार स्प्रेड, यसमा कडाई हुँदै",bank
"१७ कात्तिक, काठमाडौं । माछापुच्छ्रे बैंक लिमिटेड र इण्डस्ट्रियल बैंक अफ कोरियाबीच रेमिट्यान्स सम्झौता सम्पन्न भएको छ । इण्डस्ट्रियल बैंक अफ कोरियाको मुख्यालय दक्षिण कोरियामा सो बैंकका चिफ डिजिएम वु डोङ हो र माछापुच्छ्रेका नायब महाप्रबन्धक सन्तोष कोइरालाबीच सम्झौता आदान प्रदान भएको छ । साथै, दक्षिण कोरियाका लागि नेपाली राजदूत अर्जुनजंग बहादुर सिंहले एक कार्यक्रमकाबीच उक्त रेमिट्यान्स सेवाको औपचारिक उद्घाटन गरे । यो सम्झौतापश्चात् दक्षिण कोरियामा कार्यरत नेपालीहरुले इण्डस्ट्रियल बैंक अफ कोरियाको माध्यमबाट माछापुच्छ्रे बैंकका नेपालभरि छरिएका ६२ शाखा, ४ एक्स्टेन्सन काउण्टर र ६ शाखा रहित सेवा काउण्टरमा सजिलो र सरल माध्यमले रकम पठाउन सक्नेछन् । माछापुच्छ्रे बैंकले नेपाल रकम पठाउने नेपालीहरुलाई बचत खातामा निःशुल्क दुर्घटना बिमालगायत कर्जा र अन्य बैंकिङ सेवाहरुमा विशेष सुविधा तथा सहुलियतहरु प्रदान गर्ने व्यवस्था गरेको छ । बैंकले दक्षिण कोरियाबाट नै अत्याधुनिक उपकरणको प्रयोग गरी रियल टाईममा खाता खोल्ने सुविधा समेत प्रदान गरेको छ ।
",bank
"१७ कात्तिक, काठमाडौं । एनएमबि बैंकले घर बनाउन वा नयाँ घर–जग्गा किन्नका लागि ३५ वर्षे लामो अवधि भएको आकर्षक घरकर्जा योजना ल्याएको छ। निम्न तथा मध्य आय भएका ग्राहकहरुलाई आफ्नो सपनाको घर बनाउन कम आर्थिक भार परोस् भन्ने चाहनाले यस्तो योजना ल्याइएको बैंकले जनाएको छ। अतुलनीय ब्याज दर, न्युनतम मासिक किस्ता, तथा लामो समय अबधि भएकाले समग्र ग्राहकवर्गलाई समेट्ने बैंकको विश्वास छ। ३५ वर्षे लामो समय अवधि भएको यो योजना नेपाली बैकिङ्ग क्षेत्रमै पहिलो तथा नौलो रहेको बैंकको दावी छ।
",bank
"१७ कात्तिक, काठमाडौं । ग्लोबल आइएमई बैंकले नेपालमा नै पहिलो पटक भाइवर बैंकिङ्ग सेवा सेवा सुरु गरेको छ। उक्त भाईबर बैंकिङ्ग सेवा मार्फत ग्राहकहरुले सहज रुपमा आफ्नो मोबाइल, ल्यापटप, ट्याबलेट, कम्पुटर लगायतबाट बैंकिङ्ग सेवाको बारेमा जानकारी लिन सक्नेछन् । भाईबर बैंकिङ्ग सेवा लिनको लागि बैंकका ग्राहक महानुभावहरुको मोबाइल नम्बर यस बैंकको ग्लोबल स्मार्ट मोबाईल बैंकिङ्ग सेवामा रजिष्टर गरिएको हुनुपर्नेछ । ग्लोबल स्मार्ट मोबाईल बैंकिङ्ग सेवामा रजिष्टर गरिएको मोबाईलका प्रयोगकर्ता ग्राहकहरुले भाईबर बैंकिङ्ग मार्फत खातामा रहेको रकम तथा स्टेटमेन्ट हेर्न, क्रेडिट कार्ड, कर्जा सुबिधा, मुद्धती खाता लगायत बैंकका अन्य सेवाको बारेमा जानकारी लिन सक्ने छन । यो सेवा ग्लोबल आइएमई बैंकका ग्राहकहरुले मात्र नभएर बैंकमा खाता नभएका व्यक्तिले उपयोग गर्न सक्नेछन । खाता नभएका व्यक्तिले यो सेवा मार्फत बैंकका शाखा, एटिएम तथा अन्य सेवाहरुको जानकारी लिन सक्नेछन् । बिज्ञान प्रबिधिले नयाँ नयाँ आयामहरु भित्राइरहेको अहिलेको समयमा आफ्ना ग्राहकको सुबिधालाई ध्यानमा राख्दै बैंकले समय समयमा आफ्ना सुबिधाहरु परिमार्जन गर्दे आईरहेको बैंकले जनाएको छ । सबै क्षेत्र र वर्ग सम्म बैंकिङ्ग सेवाको पहुँच पुर्याउने उद्धेश्यले बैंकले १०८ वटा शाखा ४ वटा एक्सटेन्सन काउण्टर, १४ वटा राजश्व संकलन काउण्टर, १२३ वटा एटीएम, ४६ वटा शाखारहित बैंकिङ्ग सेवा मार्फत आफ्ना ८ लाख भन्दा बढि ग्राहक माझ सेवा प्रदान गर्दै आइरहेको छ ।
",bank
"१७ कात्तिक, काठमाडौं ।नबिल बैंकले नेपालमा नबिल भाईबर बैकिङ्ग सेवाको शुरुवात गरेको छ । नबिल भाईबर बैंकिङ्ग भाईबर प्लेटफर्म मार्फत उपलब्ध गराईएको एक सेवा हो । नबिल भाईबर बैंकिङ्ग सेवा मार्फत बैंकका ग्राहकहरुले आफ्नो खाताको मौज्दात जाँच गर्न, खाताको छोटो कारोबारको विवरण लगायत अन्य विवरणको साथै विनिमय दर ब्याजदर आदि विभिन्न जानकारी लिन सक्ने बैंकले जनाएको छ। ग्राहकहरुले नबिलभाईबर बैकिङ्गद्वारा बैंकबाट प्रेषित गरिएका सूचनाहरु, बैंकका शाखा तथा एटिएमका बारे जानकारी, बैंकिङ्ग समय बारेको जानकारी, बैंकका सेवा तथा प्रबर्धन सम्बन्धि जानकारी आदी प्राप्त गर्न सक्नेछन् । यस सेवाका लागि बैंकका ग्राहकहरु स्वयंले भाईबरमा उपलब्ध नबिल बैंकको सार्वजनिक खाता नबिल बैंकमा दर्ता हुनु पर्नेछ ।
",bank
"१७ कात्तिक, काठमाडौं । हिमालय बैंकले शेयरधनीहरुलाई २५ प्रतिशत बोनस सेयर दिने भएको छ। बैंकको संचालक समितिको बैंठकले मुनाफाबाट बैंकका शेयरधनीहरुलाई बोनस शेयर २५% तथा १ दशमलव ३१५८% नगद लाभांश (कर प्रयोजनका लागि) प्रदान गर्ने प्रस्ताव गरेको हो । आगामी पच्चिसौं वार्षिक साधारण सभा तथा नेपाल राष्ट्र बैंक समक्ष स्वीकृतिका लागि प्रस्ताव पेश गरिने बैंकका जनसम्र्पक अधिकृत शितल कोइरालाले जानकारी दिइन ।
",bank
"१७ कात्तिक, काठमाडौं । आजदेखि सेयर बजारमा माइक्रोफाइनान्स उपसूचक थपिएको छ। हालसम्म विकास बैंक उपसूचकमा नै लघुवित्त कम्पनीहरुको कारोबार मापन हुँदै आएकोमा आजबाट ति कम्पनीको छुट्टै कारोबार मापनका लागि माइक्रोफाइनान्स उपसूचक लागू गरिएको नेप्सेले जनाएको छ। थपिएको पहिलो दिन नै सो उपसूचक १२. ९ अंकले घटेर १८३२ अंकमा कायम भएको छ। हाल नेप्सेमा ३३ लघुवित्त कम्पनी सूचीकृत छन्। यी सबै कम्पनीलाई यसअघिसम्म विकास बैंक उपसूचकमार्फत नै मापन गरिँदै आएको थियो। जसले गर्दा अधिकांश लघुवित्त कम्पनीहरुमाथि विकास बैंकको प्रभाव पर्ने भएपछि वास्तविक मापनमा लगानीकर्तालाई अन्यौलता पर्दै आएको थियो। नेप्सेको कार्यभार सम्हालेपछि सिइओ चन्द्रसिंह साउदले विकास बैंक र लघुवित्त कम्पनीहरुको उपसूचक अलग्याउने निर्णय गरेअनुसार एक उपसूचक थपिएको हो। योसँगै नेप्सेमा उपसूचकको संख्या १० पुगेको छ। बैंकिङ, विकास बैंक, व्यापार, होटल, जलविद्युत, फाइनान्स, बिमा, उत्पादन, माइक्रोफाइनान्स र अन्य नेप्सेका उपसूचक हुन्। बैंकिङ उपसूचकमार्फत २७ वाणिज्य बैंकहरुको कारोबार मापन हुने गर्दछ। त्यस्तै होटल उपसूचकले ४ होटलहरु ओरियन्टल, सोल्टी, तारागाउँ र याक एण्ड यतीको कारोबार मापन गर्दछ। अन्यले नेपाल टेलिकम, फिल्म डेभलपमेन्ट कम्पनी र जलविद्युत लगानी तथा विकास गरी ३ कम्पनीको मापन गर्दछ। व्यापार समूहले विशाल बजार, नेपाल ट्रेडिङ, साल्ट ट्रेडिङ र वेलफेयर कम्पनीको कारोबार मापन गर्दछ। विकास बैंक उपसूचकमा राष्ट्र बैंकबाट ख वर्गको इजाजत लिएका ३८ र माइक्रोफाइनान्समा घ वर्गको इजाजत लिएका ३३ कम्पनीको कारोबार मापन हुन्छ। बिमा उपसूचकले जीवन र निर्जीवन गरी २२ कम्पनीको कारोबार मापन गर्दछ। फाइनान्स उपसूचकमा राष्ट्र बैंकबाट ग वर्गको इजाजत लिएका ३१ कम्पनीहरु पर्दछन् भने हाइड्रोपावर पसूचकमा १६ जलविद्युत कम्पनीहरु छन्। १८ कम्पनी उत्पादन उपसूचकमा रहेका छन्। यी उपसूचकमध्ये बजार पुँजीकरणका आधारमा बैंकिङको हिस्सा सबैभन्दा ठूलो भएकाले सो उपसूचकको समग्र नेप्सेलाई सबैभन्दा बढी प्रभाव पर्दछ।
",bank
"१७ कात्तिक, काठमाडौं ।गुराँस लाइफ इन्स्योरेन्सले ग्राहकका लागि नयाँ जीवन बीमा योजना ल्याएको छ। गोदावरीको एक होटलमा आयोजित अभिकर्ता भेलामार्फत कम्पनीले मंगलबार नयाँ योजना सार्वजनिक गरेको हो। प्रमुख अतिथि दीपक नेपाल तथा संचालकहरु अपछ कुमार यादव, शिव बहादुर श्रेष्ठ, मेघराज पौडेल र शम्भु प्रसाद सुवेदीले संयुक्त रुपमा नयाँ बीमा योजना सार्वजानिक गरे। कम्पनीका अनुसार ‘गुराँस सुरक्षित भविष्य जीवन बीमा’ नामको यस योजनामा बिमितको भुक्तानी अवधि सकिएपछि प्रत्येक वर्ष पेन्सनका रुपमा रकम प्रदान गरिनेछ। बीमा भुक्तानी अवधि सकिएपछि प्रत्येक वर्ष बीमाङ्कको ६ प्रतिशत रकम पेन्सनको रुपमा बिमितलाई प्रदान गरिने नायब महाप्रवन्धक नारायणकुमार भट्टराइले जानकारी दिए। उनले भने ‘भुक्तानी अवधि समाप्ति मितिसम्म बिमित जीवित रहेमा सोही मितिमा नियमानुसारको बोनस रकम भुक्तानी दिइने छ र त्यसपछि प्रत्येक वर्ष ६ प्रतिशत पेन्सनको रुपमा बिमितको उमेर ९९ वर्ष पुग्दासम्म दिइनेछ।’ यदी २५ वर्षको उमेरको ब्यक्तिले २० वर्षे अवधिको लागि यस योजनामा १ करोडको बीमा गरेमा ४५ वर्षको उमेर पुग्दा बोनस स्वरुप लगभग १ करोड (हालको प्रचलित बोनस दरलाई मध्यनजर गर्दा) दिइनेछ। त्यस पश्चात ६ लाखको दरले प्रत्येक वर्ष दिइनेछ र बीमितको मृत्यु भएमा पुनः १ करोड (बीमाङ्क रकम) इच्छाएको ब्यक्तिलाई दिइने भट्टराईले बताए। कम्पनीका अण्डरराइटिङ्ग विभाग प्रमुख सरोज बिसीले बिमितको सुविधालाई ध्यानमा राखि अन्य बीमा योजनामा झैं ऐच्छिक सुविधा स्वरुप दोहोरो दुर्घटना लाभ, बीमा शुल्क छुट सुविधा र मासिक आय सुविधाको ब्यवस्था समेत गरिएको बताए।
",bank
"१२ कात्तिक, काठमाडौं । सिटिजन्स बैंक इन्टरनेसनलले आफ्नो ६४ औं शाखा हुम्लाको सर्केगाडमा संचालनमा ल्याएको छ। बैंकका सहायक प्रमुख कार्यकारी अधिकृत बोधराज देवकोटाले शाखामार्फत कारोवारको सुरुआत गरे। उक्त समारोहमा विभिन्न संघ संस्थाका प्रमुख तथा प्रतिनिधिहरु साथै नागरिक समाजका अगुवाहरुको उपस्थिति थियो। ६४ वटा शाखा, ६२ वटा एटिएम काउन्टर र ९७ वटा शाखा रहितआधुनिक बैंकिङ्ग सेवाहरुबाट करिव ३ लाख ५० हजार ग्राहकहरुलाई बैंकले सेवा प्रदान गर्दै आएको छ। साथै आफ्ना ग्राहकलाई रेमिट्यान्स सेवा, ड्राफ्ट, भिसा एटिएम कार्ड सेवा, भिसा इन्टरनेसनल डलर कार्ड सेवा बैंकले उपलव्ध गराउँदै आएको छ। हुम्लाको सदरमुकाम सिमिकोटभन्दा करिव ४१ किमी दुरीमा रहेको यस शाखाको सुरुवात गर्दै देवकोटाले दुरदराजका जनतालाई बैंकिङ पहुँच पुर्याउन कटिबद्ध भएर लागेको बताए। उक्त शाखाका इन्चार्ज अर्जुन रावलले कृषि कर्जा, पशु पालन लगायतका क्षेत्रमा प्रश्स्त लगानी गर्ने बैंकको उद्देश्य रहेको बताए। 
",bank
"१५ कात्तिक, काठमाडौं । चालु आव २०७४/७५ को पहिलो त्रैमाशमा एनआइसी एशिया बैंकको नाफा करिब ६.७५ प्रतिशतले वृद्धि भएको छ । बैंकको नाफा २७ करोड ८६ लाख पुगेको छ । गत आवको बैंकले पहिलो त्रैमाशमा २६ करोड १० लाख रुपैयाँ नाफा आर्जन गरेको थियो । बैंकको सञ्चालन नाफा ९.५१ प्रतिशतले बढेर ३५ करोड ७१ लाख रुपैयाँ पुगेको छ । बैंकको खुद व्याज आम्दानी भने ६.५७ प्रतिशतले बढेको छ । यो रकम ५९ करोड रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट करिब ३० करोड रुपैयाँ आर्जन गरेको छ । यो रकममा करिब ६१ प्रतिशतको वृद्धि हो । बैंकको निक्षेप ४३ प्रतिशतले बढेर १ खर्ब ३ अर्ब रुपैयाँ पुगेको छ भने कर्जा ४२ प्रतिशतले वृद्धि भएर ८६ अर्ब पुगेको छ । बैंकको निक्षेपको तुलनामा कर्जाको अनुपात ८३ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७७.५८ प्रतिशत रहेको बैंकको वित्तीय विवरणमा उल्लेख छ । बैंकको कुल कर्जा लगानीमा ४९ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ४२ अर्ब ४१ करोड रुपैयाँको लगानी भएको छ । सेयर कर्जामा आक्रामक देखिदै आएको बैंकले यसपटक यो कर्जा प्रवाह कम गरेको छ । बैंकले सम्भावित नोक्सान वापतको व्यवस्थामा १८ करोड १४ लाख रुपैयाँ राखेको छ । बैंकको खराब कर्जाको अनुपात ०.२९ प्रतिशत रहको छ भने करिब ४३८ प्रतिशत प्रोभिजनिङ गरेको उल्लेख छ । बैंकको सेयरमा प्रतिफल १३ प्रतिशतबाट घटेर १० प्रतिशत भएको छ । बैंकको चुक्ता पूँजी करिब २ अर्ब २० करोडले बढेपछि सेयरमा प्रतिफल घटेको हो । बैंकको चुक्ता पूँजी ८ अर्ब ३ करोड पुगेको छ भने सञ्चिती २ अर्ब ३६ करोड रुपैयाँ रहेको छ । बैंकको प्रतिसेयर आम्दानी करिब १८ रुपैयाँबाट घटेर १३.५१ रुपैयाँ , मूल्य आम्दानी अनुपात २७ गुणा र प्रतिसेयर नेटवर्थ १ सय २२ रुपैयाँ रहेको छ ।
",bank
"११ कात्तिक, काठमाडौं ।नेपाल स्टक एक्स्चेन्जले असोज महिनाभर सेयर बजारमा चम्केका उत्कृष्ट १० कम्पनीहरु सार्वजनिक गरेको छ। कारोबार रकम, कारोबार संख्या र कारोबार सेयर संख्याका आधारमा उत्कृष्ट १० कम्पनीहरु नेप्सेले सार्वजनिक गरेको हो। जसअनुसार कारोबार रकमका आधारमा नेपाल लाइफ इन्स्योरेन्स कम्पनीको संस्थापक सेयर अग्रस्थानमा रहेको छ। सो कम्पनीको २९ करोड २३ लाख रुपैयाँको कारोबार भएको छ। दोस्रोमा रहेको नेपाल इन्भेष्टमेन्ट बैंकको २५ करोड ५५ लाखको र तेस्रोमा रहेको नेपाल लाइफकै साधारणतर्फको सेयरको २४ करोड रुपैयाँको कारोबार भयो। चिलिमे जलविद्युत कम्पनी, डिप्रोक्स डेभलपमेन्ट बैंक, बैंक अफ काठमाण्डु, स्टान्डर्ड चार्टड बैंक, सिटिजन्स इन्भेष्टमेन्ट ट्रष्ट, एभरेष्ट र सानिमा बैंक कारोबार रकमका आधारमा उत्कृष्ट १० भित्र पर्न सफल भए। धेरै सेयर कारोबार हुनेमा भने जनता बैंक अग्रस्थानमा रहेको छ। सो कम्पनीको ४ लाख ३४ हजार कित्ता सेयर किनबेच भयो। त्यस्तै दोस्रोमा रहेको बैंक अफ काठमाण्डुको ४ लाख २२ हजार, तेस्रोमा रहेको नेपाल बैंकको ४ लाख कित्ता सेयर खरिदबिक्री भएको छ। सानिमा, कुमारी, नेपाल इन्भेष्टमेन्ट बैंक, नेसनल हाइड्रोपावर, प्राइम कमर्सियल, चिलिमे हाइड्रो र नेपाल बंगलादेश बैंक कारोबार सेयर संख्याका आधारमा उत्कृष्ट १० भित्र पर्न सफल भए। कारोबार संख्याका आधारमा भने नेपाल इन्भेष्टमेन्ट बैंक अग्रस्थानमा रह्यो। सो कम्पनीको असोजभर ३ हजार ७७६ पटक सेयर किनबेच भयो। नेपाल लाइफ इन्स्योरेन्सको २ हजार ५७७ र हिमालयन हाइड्रो पावरको २ हजार ४१४ पटक सेयर किनबेच भएको छ। कारोबार धेरै पटक हुने अन्य १० कम्पनीमा क्रमशः सानिमा बैंक, चिलिमे हाइड्रो, स्टान्डर्ड चार्टड, प्राइम कमर्सियल, जनता, एभरेष्ट र नेपाल बंगलादेश बैंक रहे।
",bank
"११ कात्तिक, काठमाडौं । आइएमई लाइफ इन्स्योरेन्सले बाग्लुुङ्गमा शाखा संचालन गरेको छ। शाखाको बीमा समितिका अध्यक्ष चिरञ्जीवी चापागार्ईंले उद्घाटन गरे। सो अवसरमा आइएमई ग्रुपका अध्यक्ष चन्द्र प्रसाद ढकाल, आइएमई ग्रुपका प्रवन्ध निर्देशक हेमराज ढकाल, कम्पनीको संचालक समितिका अध्यक्ष डा. रामहरी अर्याल लगायत पदाधिकारीहरुको उपस्थिति थियो। उद्घाटन कार्यक्रममा समितिका अध्यक्ष चापागार्ईंले जीवन बिमा क्षेत्रको विकास र विस्तार गरी अग्रणी कम्पनीको रुपमा स्थापित हुन कम्पनीलाईसफलता मिलोस भनी शुभकामना व्यक्त गरे। सोही अवसरमा उनले जीवन बीमा गरेर ढुक्क भएर जीवनयापन गर्न सबैलाई आग्रह गरे। शुभकामना मन्तव्य व्यक्त गर्दै आइएमई ग्रुपका अध्यक्ष तथा नेपाल उद्योग वाणिज्य महासंघका उपाध्यक्ष चन्द्र प्रसाद ढकालले आफ्नो गृह जिल्ला समेत रहेकाले यहाँ सेवाहरु प्रदान गर्न पाएकोमा प्रशन्नता ब्यक्त गरे। सोही अवसरमा कम्पनीका संचालक समितिका अध्यक्ष डा. रामहरी अर्याललले बीमा क्षेत्रमा आफ्नो पहिचान स्थापित गर्दै देशभरी नै शाखा सञ्जाल विस्तार गरी सरल तथा विश्वसनीय सेवा प्रदान गर्ने जानकारी दिए। कम्पनीले देशभर ५५ वटा शाखाहरु विस्तार गर्ने लक्ष्य लिएको छ। एक वर्षभित्र कम्पनीले सर्वसाधारणलाई आइपिओ जारी गर्ने अर्यालले बताए।
",bank
"१० कात्तिक, काठमाडौं । प्रभु बैंकले कैलाली जिल्लाको बौनिया तथा पांचथर जिल्लाको फिदिममा दुई वटा शाखाहरु सञ्चालनमा ल्याएको छ। बैनिया शाखाको नेपाल राष्ट्र बैंक धनगढीका प्रमुख व्यवस्थापक धनन्जय शर्मा र फिदिम शाखाको नगर प्रमुख ओनाहाग नेम्वाङले उदघाटन गरे। उक्त कार्यक्रममा स्थानीय कार्यालय प्रमुखहरु तथा व्यापारी एवं उद्योगीहरुको उपस्थिति रहेको थियो। सो अवसरमा बैंकले असोज मसान्तसम्म ८३ अर्ब निक्षेप संकलन गरी ६३ अर्ब बराबरको रकम लगानी गरेको जानकारी दिइयो। देशका ५६ जिल्लामा आफ्ना १४० वटा शाखाहरु मार्फत सेवा पुरयाई रहेको बैंकले निकट भविष्यमै थप शाखा संचालन गर्ने जनाएको छ।
",bank
"१२ कात्तिक, काठमाडौं । विक्री नभएको हकप्रद सेयरको लिलाम प्रक्रियामा उपत्यका वाहिरवाट समेत आवेदन दिन सक्ने व्यवस्था गर्न धितोपत्र बोर्डले मातहतका सबै निकायलाई निर्देशन दिएको छ । बोर्डले यसको लागि हकप्रदमा आस्वा प्रणाली (सेयरमा लगानी गरिने रकम बैंक खातामा नै रोक्का राख्ने प्रणाली) मार्फत लगानी गर्ने व्यवस्था मिलाउन निर्देशन दिएको हो । विक्री नभएको हकप्रद सेयरको लिलाम प्रक्रियामा उपत्यका वाहिरका प्रमुख केन्द्रहरु विराटनगर, विरगंज, पोखरा, वुटवल, नेपालगञ्ज, सुर्खेत तथा धनगढीवाट आवेदन दिन सक्ने व्यवस्था गर्न पनि बोर्डले भनेको छ । बोर्डले मातहतका सबै निकायलाई समयमै त्रैमासिक प्रतिवेदन बुझाउन पनि निर्देशन दिएको छ ।
",bank
"१२ कात्तिक, काठमाडौं । बैंक तथा वित्तीय संस्थाहरुमा आजको दिनमा कर्जा लगानी गर्न करिब ६० अर्ब रुपैयाँ रहेको छ ।  ‘आइतवारको पोजिशन भनेको लगभग ६० अर्ब रुपैयाँ लगानी योग्य पूँजी छ, सबै वाणिज्य बैंकको हिसाब गर्ने हो भने पनि एक महिनालाई प्रत्येक बैंकसँग लगभग २ अर्ब लगानी गर्न सक्ने पूँजी रहेको छ,’ सानिमा बैंकका प्रमूख कार्यकारी अधिकृत भुवन दाहालले भने । बैंकिङ प्रणालीमा पुन पूँजी अभाव सुरु हुन थालेको खबरहरु अएपनि बैंकरहरुले भने अवस्था सहज नै रहेको बताएका हुन् । राष्ट्र बैंकका अनुसार पनि बैंकमा तरलताको समस्या देखिएको छैन् । ‘हाम्रो तथ्यांकले शुक्रवारसम्म बैंक तथा वित्तीय संस्थामा लगभग ४० अर्ब रुपैयाँ अधिक तरलता रहेको देखिएको छ, सबै बैंकहरुको पहिलो त्रैमासको तथ्यांक आउदै छ, त्यसपछि समस्या रहेन/रहेको हेर्न सकिने अवस्था छ,’ नेपाल राष्ट्र बैंकका प्रवत्ता नारायण पौडेलले भने । गत एक महिनाको तथ्यांक हेर्ने हो भने वाणिज्य बैंकहरुले लगभग ४४ अर्ब रुपैयाँ बढि कर्जा लगानी गरेका छन् । भदौ ३० गते १७ खर्ब ६३ अर्ब रुपैयाँ कर्जा लगानी गरेका बैंकहरुले कात्तिक ६ गतेसम्म १८ खर्ब ७ करोड लगानी गरेका हुन् । भदौंमा २१ खर्ब २७ अर्ब लगानी गरेका बैंकहरुले एक अवधिमा २२ अर्ब रुपैयाँले बढि निक्षेप संकलन गरेका छन् । निक्षेपको तुलनामा कर्जा लगानी ८४ प्रतिशत बराबर रहेको छ । तर, प्राथमिक पूँजीको आधारमा हेर्ने हो भने बैंकहरुको यो अनुपात औसतमा ७८ प्रतिशत हाराहारी नै रहेको सानिमा बैंकका दाहालले स्पष्ट पारे ।
",bank
"१० कात्तिक, काठमाडौं । तारागाँउ रिजेन्सी होटलसको नाफा शतप्रतिशतले नाफा बढेर २८ करोड ७ लाख रुपैयाँ कमाएको छ । गत आवको पहिलो त्रैमाशमा कम्पनीले १३ करोड नाफा कमाएको थियो । कम्पनीको सञ्चालनबाट मात्र १ अर्ब २६ करोड आम्दानी गरेको छ । यो रकममा २४ प्रतिशतले वृद्धि भएको हो । कम्पनीको बिक्री लागतमा ७ करोडले वृद्धि भएर ३७ करोड रुपैयाँ पुगेको छ । बिक्री लगात कटाउदा कम्पनीलाई ८८ करोड नाफा भएको छ । कम्पनीको अन्य आम्दानी दुई सय प्रतिशतले बढेर १६ करोड रुपैयाँ पुगेको छ । कम्पनीले विदेशी मुद्रा विनिमयबाट पनि १ करोड ३७ लाख आर्जन गरेको छ । कम्पनीको सञ्चालन लागत १६ प्रतिशतले बढेर ६४ करोड पुगेको छ । सञ्चालन लागतमध्ये सबैभन्दा धेरै वृद्धि प्रशासनिक तथा कर्मचारी खर्चमा भएको छ । यस्तो लागत करिब ५ करोड ५० लाखले बढेर ४१ करोड पुगेको छ । कम्पनीको १ करोड ६८ लाख बराबरको इन्भेन्ट्रिज (मौज्दात सामान) रहेको छ । यो बिक्री हुन सकेमा कम्पनीलाई थप आम्दानी हुनेछ । यो मौज्दातमा भने करिब ६ प्रतिशतले वृद्धि भएको छ । कम्पनीले ४३ करोड रुपैयाँ व्यापारको क्रममा तिर्न पर्ने देखिएको छ भने २४ करोड उठाउन बाँकी छ । कम्पनीले तत्काल तिनुपर्ने ऋण ५ करोड ४१ लाख मात्र रहेको छ । कम्पनीको प्रतिसेयर आम्दानी १४ रुपैयाँ ८८ पैसा, मूल्य आम्दानी अनुपात १७.५४ गुणा र प्रतिसेयर नेटवर्थ १ सय १४ रुपैयाँ रहेको छ । कम्पनीको चुक्ता पूँजी १ अर्ब ८८ करोड रहेको छ भने सञ्चिती १४ करोड ५ लाख रहेको छ । गत वर्षको पहिलो त्रैमाशमा भने १४ करोड ५ लाख सञ्चित नोक्सान थियो । कम्पनीले १ करोड ३१ लाख रुपैयाँमा नयाँ काम (वर्क इन प्रोग्रेस) हरु अगाडी बढाएका छन् । कम्पनीले क्याफे रेष्टुरेन्ट, लब्बि लगायतमा रिनोभेसनको काम अगाडी बढाएको छ । कम्पनीसँग यन्त्र, होटेल आयोजना लगायत गरेर १ अर्ब रुपैयाँ बराबरको सम्पत्ती छ ।
",bank
"३१,असोज,  काठमाडौं । नेपाल ग्रामीण विकास बैंकको एफपिओमा बाँडफाँड भएको छ। मंगलबार भएको बाँडफाँडमा १ लाख ५३ हजार २४ जनाको हात रित्तै भएको छ। कुल २ लाख ५० हजार ५२४ जनाले आवेदन दिएकोमा ९७ हजार ५ सयले मात्रै गोलाप्रथाबाट १० कित्ता सेयर पाएका छन्। कम्पनीले ९ लाख ७५ हजार कित्ता एफपिओ गत भदौ २७ देखि ३० गतेसम्म बिक्री खुलाएको थियो। पुग्ने भएमा आवेदन दिने सबैलाई १० कित्ताका दरले सेयर दिइनुपर्ने धितोपत्र बोर्डको नयाँ प्रावधानअनुसार ९७ हजार ५ सयलाई मात्रै १० कित्ताका दरले बाँडफाँड गरिएको हो। ३ हजार ७९१ आवेदन भने रद्द भएको थियो। बिक्री प्रवन्धक प्रभु क्यापिटलका अनुसार साँझसम्म आफूलाई सेयर परे नपरेको हेर्न सकिनेछ। सिस्टमको काम भइरहेकाले साँझसम्म आफूलाई सेयर परे नपरेको हेर्न सकिने कम्पनीको भनाइ छ। एफपिओमा कुल २ अर्ब ७३ करोड रुपैयाँ बराबरको आवेदन परेको क्यापिटलले जनाएको छ। बजारमा कम्पनीको मूल्य प्रतिकित्ता ७ सय रुपैयाँको हाराहारीमा छ। कम्पनीले अंकित मूल्य १ सयमै एफपिओ बिक्री खुलाएकाले अत्याधिक आवेदन परेको हो।
",bank
"३१,असोज,  काठमाडौं । धितोपत्र बजार आज दोहोरो अंकले बढेको छ । नेपाल स्टक एक्सचेञ्जका अनुसार बजार ४६.६२ अंकले बढेको छ । दशैँपछि उच्च बिन्दुले बजार बढेको आज पहिलो पटक हो । दोहोरो अंकले बजार बढ्दा नेप्से परिसूचक एक हजार ५६४ बिन्दुमा पुगेको छ । बजारमा लगानीकर्ता सम्हालिएर लगानी गर्न थालेको तथा राजनीतिकरुपमा पनि निर्वाचनको माहोल बनेकाले विश्वास बढेको विश्लेषण गरिएको छ । यस्तै ‘क’ वर्गका कम्पनीको सेयर मापन गर्ने सेन्सेटिभ परिसूचकसमेत १०.२१ बिन्दुले उकालो लागेको छ । कूल १६३ कम्पनीको १४ लाख ५६ हजार ६३७ कित्ता सेयर  ६० करोड ५० लाख सात हजार ६१४ मूल्यमा खरिद बिक्री भएको हो । स्टकका अनुसार बैंकिङ ४८.६६, होटल ७८.०५, विकास बैंक ५७.३६, जलविद्युत् ५२.५५, वित्त क्षेत्र ९.९, बीमा समूह २६४.७५ र अन्य समूह ०.२८ बिन्दुले बढ्दा व्यापार क्षेत्र भने ४.२२ बिन्दुले ओरालो लागेको छ ।
",bank
"३१,असोज,  काठमाडौं । सिटी एक्स्प्रेस मनी ट्रान्सफरले उत्सव एक्स्प्रेस योजनाको पाचौं हप्ताको बिजेताहरु घोषणा गरेको छ । कम्पनीले इलेक्ट्रोनिक लक्की ड्र मार्फत चाँदीका सिक्का तथा ओप्पो फोन विजेताको घोषणा गरेको हो । चाँदीको सिक्का विजेताका रुपमा यम बहादुर दमाई, नन्दा कुमारी गुरुङ्, कल्पना मोक्तान, रमिना खातुन्, सुशिला ढुङ्गाना, बिष्णु मोक्तान, र ममता पुन मगर छनोट भएका छन् । त्यसैगरी, ओप्पो फोन विजेताका रुपमा बिष्णु कुमार मगर र रेफ्रीजेरेटर विजेताका रुपमा देवीसरा रेग्मी छनोट भएकी छिन्। लामो समयदेखि मनी ट्रान्सफर सम्बन्धि सेवा उपलब्ध गराइरहेको सिटी एक्स्प्रेसले समस्त नेपालीको महान चाड दशैं तिहार र छठलार्र्ई लक्छित गर्दै आफ्नो उपहार योजना सञ्चालन गरेकोे छ । कम्पनीले यस पटक आफ्ना उपभोक्ताहरुका लागि ९० दिन सम्म चल्ने उपहार योजना सार्वजनिक गरेको हो । सिटी एक्स्प्रेसका अनुसार उपहार योजना अन्तर्गत उपभोक्ताहरुले दैनिक एक तोला चाँदीका सिक्काहरु, क्याप, टी सर्ट र किरिङ उपहार जित्न सक्छन् । त्यसैगरी साप्ताहिक रुपमा एक जना भाग्यशाली विजेताले ओप्पो मोबाइल र हरेक महिना एक जनालाई एलजी रेफ्रिजिरेटर उपहार प्रदान गरिने छ । उपहार योजनाको अन्त्यमा एक जना भाग्यशाली विजेताले बम्पर उपहारका रुपमा रेनौल्टकोे क्विड आरएक्सएल कार जित्न सक्नेछन् ।
",bank
"३१,असोज,  काठमाडौं ।  सिटिजन्स बैंक इन्टरनेसनल लिमिटेडले भूकम्प अति प्रभावित धादिङ्ग जिल्लाको लापा, झारलाङ्ग, तिपलिङ्ग, रिगाँउ, सेर्तुङ्ग, गा.वि.स. र गोरखा जिल्लाको र्सिदिवाश, लाप्राक, उहिया, काशीगाँउ र गुम्दा गरी १० गाविसमा नगद वितरण कार्यक्रमको आयोजना गरेको छ । २०७४ साल असोज ५ देखि १० गते सम्म गरी ६ दिन संचालित उक्त कार्यक्रम वेल्ट हंगर हिल्फ लुथिरेन वल्र्ड फेड्रेशनको सहकार्यमा विश्व खाद्य कार्यक्रमले आयोजना गरेको हो । विशेष गरि भूकम्प प्रभावित क्षेत्रमा स्थानिय बाटो निर्माण गरेवापत “कामका लागि नगद” वितरण योजना अन्तर्गत उक्त नगद भुक्तानी गरिएको बैंकले जानकारी दिएको छ।
",bank
"१५ कात्तिक, काठमाडौं । जनता बैंकको नाफा करिब १.३१ प्रतिशतले वृद्धि भएको छ ।  बैंकको नाफा ६४ करोड ८१ लाख रुपैयाँ पुगेको छ । गत आवको बैंकले पहिलो त्रैमाशमा ६३ करोड ९७ लाख करोड रुपैयाँ नाफा आर्जन गरेको थियो । बैंकको सञ्चालन नाफा भने करिब ५७ प्रतिशतले घटेर ४१ करोड रुपैयाँमा सिमित भएको छ । बैंकको खुद व्याज आम्दानी भने ९१ प्रतिशतले बढेको छ । यो रकम ३५ करोड ८४ लाख रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट १० करोड रुपैयाँ आर्जन गरेको छ । यो रकममा करिब ४१ प्रतिशतले वृद्धि भएको छ । बैंकको निक्षेप १०७ प्रतिशतले बढेर ५२ अर्ब रुपैयाँ पुगेको छ भने कर्जा ११८ प्रतिशतले वृद्धि भएर ४७ अर्ब पुगेको छ । बैंकको निक्षेपको तुलनामा कर्जाको अनुपात ९१.१८ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७३.२६ प्रतिशत रहेको बैंकको वित्तीय विवरणमा उल्लेख छ । बैंकसँग लगानीको लागि थप पूँजी रहेको देखिन्छ । बैंकको कुल कर्जा लगानीमा ४५ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २१ अर्ब ५८ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा १४ करोड ३८ लाख रुपैयाँ राखेको छ । बैंकको खराब कर्जाको अनुपात १.६५ प्रतिशत रहको छ भने करिब १ सय ३१ प्रतिशत गरेको उल्लेख छ । बैंकको सेयरमा प्रतिफल ९.१५ प्रतिशतबाट बढेर २.८३ प्रतिशत भएको छ । करिब ५ अर्बले पूँजी बढेपछि सेयर प्रतिफल घटेको हो । बैंकको चुक्ता पूँजी ६ अर्ब ९९ करोड रहेको छ भने सञ्चितीमा १ अर्ब ८९ करोड रुपैयाँ रहेको छ । बैंकको प्रतिसेयर आम्दानी ३.७१ रुपैयाँ , मूल्य आम्दानी अनुपात ६९ गुणा र प्रतिसेयर नेटवर्थ १ सय २७ रुपैयाँ रहेको छ ।
",bank
"३१,असोज,  काठमाडौं । बैंक अफ काठमाडौंल‘बीओके स्मार्ट’ मोबाइल बैंकिङ्ग सेवा ल्याएको छ। जसबाट बैंकका ग्राहकले घरमै बसी आफ्नो बिजुलीको बिल भुक्तानी गर्नसक्नेछन्। ग्राहकहरुलाई विजुलीको बिल तिर्न लामो समय लाइन बस्नुपर्ने बाध्यता अब सहज हुने बैंकको विश्वास छ। यस सेवाको उपभोग गर्न ग्राहकहरुले ‘बीओके स्मार्ट’ एप डाउनलोड गरी एपमा रहेको पेमेन्ट अप्सनमा गई ‘एन इ ए’ पेमेन्टसमा दिएको निर्देशन अनुसार जुनसुकै समयमा पनि बिल तिर्न सकिनेछ।
",bank
"३१,असोज,  काठमाडौं ।  जिल्लाका चारवटा स्थानीय तहमा बैंक नहुँदा आर्थिक कारोबार गर्न कठिनाइ भएको छ । दुई नगरपालिका र चारवटा गाउँपालिकामा अहिलेसम्म बैंक स्थापना हुन सकेको छैन । लालीगुराँस नगरपालिकामा माउण्ट मकालु विकास स्थापना भएपनि पनि सरकारी कारोबार गर्न स्वीकृति पाइएको छैन । सदरमुकाम म्याङलुङ्ग नगरपालिकामा मात्रै सरकारी कारोबार गर्ने नेपाल बैंक छ । पूर्वी आठराइ गाउँपालिकामा दुई वर्षअघि खुलेको नेपाल बंगलादेश बैंकलाई गत भदौदेखि मात्र सरकारी कार्यालयको कारोबार गर्ने अनुमति राष्ट्र बैंकले दिएको छ । जिल्लाका मेन्छ्यायेम, फेदाप र छथर गाउँपालिकामा अहिलेसम्म एउटा पनि बैंक खुलेको छैन । बैंक नहुँदा सर्वसाधारण, शिक्षक, स्थानीय तहका कर्मचारी र जनप्रतिनिधिलाई समेत समस्या भएको छ । स्थानीय तहको निर्वाचन भई केन्द्रको सबै अधिकार गाउँ आउँदासमेत कारोबारका लागि सदरमुकाम धाउनुपर्ने बाध्यता रहेको आठराइ छथर गाउँपालिकाका अध्यक्ष सन्तवीर लिम्बूले बताए।
",bank
"३१,असोज,  काठमाडौं । गुरुप्रसाद न्यौपानेको सेयर जफत गरेको जनता बैंकले सो सेयर लिलाम बिक्रीमा राखेको छ। बैंकले एक सूचना जारी गर्दै कुल ८५ हजार कित्ता सेयर लिलामी बिक्रीमा राखेको हो। बैंकको सो सेयर खरिद गर्न चाहनेले कात्तिक १५ देखि २१ गतेसम्म बिक्री प्रवन्धक काठमाडौं क्यापिटलमा शिलवन्दी बोलपत्रमार्फत आवेदन दिन सक्नेछन्। बोलपत्र कात्तिक २२ गते खोलिने क्यापिटलले जनाएको छ। आवेदनमार्फत न्यूनतम मूल्य प्रतिकित्ता कम्तीमा १ सय रुपैयाँ तोकेको हुनुपर्नेछ। बैंकको हाल बजारमा मूल्य प्रतिकित्ता २५६ रुपैयाँ हाराहारीमा कारोबार भइरहेको छ। यसअघि जनता बैंकको संचालक रहँदा न्यौपानेले एक ब्रोकर कम्पनीबाट भित्री सूचनाको दुरुपयोग गरी आफ्नी श्रीमतीको नाममा सेयर खरिद गरेका थिए। खरिद भएको सेयरमा बोनस तथा हकप्रद थपिँदै ८५ हजार कित्ता पुगेको थियो। माछापुच्छ्रे बैंकसँग मर्जमा जाने सूचना पाएपछि श्रीमतीका नाममा उनले ठूलो परिमाणमा सेयर उठाएका थिए। यद्यपी पछि जनता र माछापुच्छ्रेको मर्ज प्रक्रिया टुटेको थियो। मर्ज प्रक्रिया टुटेपछि दुवैले आ–आफ्नै प्रयासबाट ८ अर्ब चुक्ता पुँजी पुर्याउँदैछन्। संचालकले आफू र आफ्नो परिवारको नाममा सम्वद्ध कम्पनीको सेयर खरिद गर्न नपाइने प्रावधानलाई न्यौपानेले उल्लंघन गरेको ठहर्दै राष्ट्र बैंकले यसअघि नै उनको सेयर जफत गर्न जनता बैंकलाई निर्देशन दिएको थियो।
",bank
"३१,असोज,  काठमाडौं । नेप्से परिसूचक बुधबार करिब १४ अंकले घटेको छ। १३. ९२ अंकले ओर्लिएरनेप्से १५५३ अंकमा कायम भएको छ। क वर्गका कम्पनीको सूचक सेन्सिटिभ ३.१ अंकले घटेको छ। यस दिन कुल १५९ कम्पनीको ४७ करोड १० लाख रुपैयाँको सेयर किनबेच भएको छ। आजको कारोबारपछि बजारको पुँजीकरण १८ खर्ब ३ अर्ब कायम भएको छ। यस दिन व्यापार र होटलबाहेकका सबै समूह ओर्लिएका छन्। व्यापार ११ र होटल समूह ३१ अंकले बढे। बैंकिङ ११, विकास बैंक ११, जलविद्युत २८, फाइनान्स ५, बिमा ३६, उत्पादन २९ र अन्य समूह २१ अंकले घटेका छन्। कारोबार रकमका आधारमा यस दिन नेपाल टेलिकम अग्रस्थानमा रहेको छ। सो कम्पनीको ६ करोड २६ लाखको कारोबार भयो। कम्पनीको मूल्य भने आज प्रतिकित्ता २३ रुपैयाँले घटेर ८४२ कायम भएको छ। त्यस्तै राष्ट्रिय बिमा कम्पनी संस्थापकतर्फको १ करोड ६० लाख रुपैयाँको कारोबार भयो।
",bank
"१० कात्तिक, काठमाडौं । सेयर लगानीकर्ताको संगठित समूह नेपाल इन्भेष्टर फोरमले नेप्सेका प्रमुख कार्यकारी अधिकृत चन्द्रसिंह साउदलाई भेटेर बजार सुधारका लागि १० बुँदे माग राखेको छ। साउदलाई भेट गरी फोरम प्रतिनिधीले पुँजी बजारको विकासका लागि तत्काल गर्नुपर्ने सुधारका कामहरु अवगत गराएका छन्। पूर्ण अनलाईन कारोबार प्रणाली कहिलेसम्म लागू गर्न सकिन्छ त्यस विषयमा स्पष्ट पार्न उनीहरुले माग गरे। यो प्रणालीसम्बन्धी कामगर्ने कार्यदलमा नेपाल ईन्भेष्टर्स फोरमको प्रतिनिधित्व सुनिश्चित गर्न उनीहरुको माग छ। ५० वटा सेयर दलालको संख्या र पहुँच आम लगानीकर्ताहरुकाबीचमा न्युन रहेको भन्दै बाणिज्य बैंकलाई पनि ब्रोकर लाईसेन्स दिन उनीहरुले माग गरेका छन्। देश संघियतामा गएकाले प्रत्येक प्रदेशमा क्षेत्रीय सेयरदलालहरुलाई लाईसेन्स दिन भनेका छन्।
",bank
"१० कात्तिक, काठमाडौं । एनबी इन्स्योरेन्सले २२ औं शाखा बाग्लुङमा संचालनमा ल्याएको छ। उक्त शाखाको उद्घाटन बीमा समितिका अध्यक्ष चिरञ्जीवी चापागांईले गरे। सो अवसरमा आइएमई ग्रुपका अध्यक्ष चन्द्रप्रसाद ढकाल, कम्पनी संचालक समितिका अध्यक्ष हेमराज ढकाल लगायतको उपस्थिति थियो। शाखाको उद्घाटन गर्दै चापागाईंले सर्वसाधारणलाई सहज सेवा दिनेगरी कार्य गर्न व्यवस्थापनलाई सुझाब दिए। उनले आ-आफनो घर, चल, अचल सम्पत्तीको बीमा गरेर ढुक्क हुन सबैलाई आग्रह गरे। सोही अवसरमा कम्पनीका संचालक समितिका अध्यक्ष हेमराज ढकालले बीमा क्षेत्रमा आफ्नो पहिचान स्थापित गर्दै देशभरी नै शाखा सञ्जाल विस्तार गरी सरल, छिटो तथा विश्वसनीय सेवा प्रदान गर्ने दावी गरे। हालै सम्पन्न २०औं बार्षिक साधारण सभाको निर्णय वमोजिम १० शेयर बराबर ८ का दरले हकप्रद सेयर प्रदान गरे पश्चात कम्पनीको चुक्ता पुँजी ९७ करोड २० लाख पुग्ने छ।
",bank
"१० कात्तिक, काठमाडौं । माछापुच्छ्रे बैंकको लिलामीमा सेयर बिक्री खुलेको थाहा पाएपछि बुटवल देवीनगरका सुरेन्द्र खनाल सोमबार बैंकको राममन्दिर शाखा कार्यालयमा पुगे। बजारमाभन्दा केही सस्तो मूल्यमा पाइने भएकाले उनी शिलवन्दीमार्फत सेयर आवेदन दिन त्यहाँ पुगेका थिए। तर त्यहाँका कर्मचारीले लिलामी सेयर किन्न बिक्री प्रवन्धक एनएमबि क्यापिटलमै जानुपर्ने बताएपछि उनले आवेदन दिनै पाएनन्।  ‘लिलामी सेयरका लागि काठमाडौं नै जानुपर्ने रहेछ, राजधानी गएर आउँदा मेरो खर्च बढ्ने भएकाले सेयर पाए पनि झन् नोक्सान हुने देखेपछि गइनँ’ सेतोपाटीसित उनले भने। ब्रोकर शाखा खोलेर दोस्रो बजारबाट सेयर खरिदबिक्री सहज गराइए पनि लिलामीका सेयरमा आवेदन दिन नपाउँदा उनी आक्रोशित भए। ‘लिलामीको सेयर काठमाडौंकाले सस्तोमा किन्ने, त्यही सेयर हामीलाई भिराउनका लागि मात्रै ब्रोकर कार्यालय ल्याएको हो?’ उनले प्रश्न गरे। कारोबारलाई प्राथमिकता दिँदै ब्रोकर कम्पनीहरु उपत्यकाबाहिर संचालनमा आइरहेका बेला लिलामीको सेयरमा भने आवेदन दिन नपाउँदा उनीहरुमा आक्रोश बढेको छ। बिक्री प्रवन्धक एनएमबि क्यापिटलका प्रमुख कार्यकारी अधिकृत सृजेश घिमिरे उपत्यकाबाहिरका लगानीकर्तालाई लिलामी सेयरमा सहभागिता गराउन नसकिएको स्वीकार गर्छन्। ‘जबसम्म भौतिक रुपमै शिलवन्दी आवेदन बुझ्नुपर्ने हुन्छ, तवसम्म उपत्यकाबाहिरका लगानीकर्तालाई यसमा सहभागिता गराउन धेरै चुनौतिपूर्ण र खर्चिलो हुन्छ,’ घिमिरेले भने ‘विभिन्न इ-बिडिङ सिस्टमहरुको अध्ययन गरेर लिलामी सेयरको प्रक्रियालाई पनि प्रविधियुक्त बनाउनुपर्दछ।’",bank
"﻿ठूला आयोजनाका लागि आवश्यक मोटो रकम संकलन गर्ने एकमात्र उपाय धितोपत्रको प्राथमिक बजार बनेको छ । नेपाली पुँजी बजार पनि प्रभावकारी योजनाका लागि आवश्यक पुँजी जुटाउने भरपर्दाे आधारको भएको छ । कुनै समय बैंक तथा वित्तीय संस्थाले मात्र पुँजी संकलन गरेको मानिने सेयर बजारबाट हाल आएर जलविद्युत्् कम्पनीले पनि पुँजी संकलन गर्न थालेका छन् ।भुवन पौडेल
व्यापार व्यवसाय प्रवद्र्धन गर्ने योजना भए पुँजी अभावका कारण रोकिनुपर्ने अवस्था छैन । प्रतिफलमुखी संस्थागत योजनाका लागि सर्वसाधारणको लगानी पनि संकलन गरेर योजना कार्यान्वयन गर्न सकिन्छ भन्ने यसअघिका अनेकौं उदाहरणले देखाएका छन् ।
पछिल्लो समयमा धेरै कम्पनीले सर्वसाधारणबाट पुँजी संकलन गरी व्यवसाय विस्तार गर्ने तथा नयाँ योजना सञ्चालन गरिसकेका छन् । त्यो मुख्य स्रोत भनेको धितोपत्रको प्राथमिक बजार नै हो । संस्थालाइ पुँजी आवश्यक परेको खण्डमा प्राथमिक बजारमार्फत सर्वसाधारणमा सेयर बिक्री गर्छन् । तर, यसरी खरिद गरेको सेयर बिक्री गर्ने थलो भने धितोपत्रको दोस्रो बजार हो । बजारमार्फत दीर्घकालीन लगानीका लागि पुँजी संकलन गर्ने क्रम बढेको छ । ठूला आयोजनाहरूको पनि पुँजी संकलन गर्ने केन्द्रको रुपमा धितोपत्र बजार विकास भएको छ । धितोपत्र बजारले बचतको परचालनमात्र नभई पुँजी निर्माण पनि गर्ने भएकाले उद्योगधन्दाका लागि आवश्यक छ ।
ठूला आयोजनाका लागि आवश्यक मोटो रकम संकलन गर्ने एकमात्र उपाय धितोपत्रको प्राथमिक बजार बनेको छ । नेपाली पुँजी बजार पनि प्रभावकारी योजनाका लागि आवश्यक पुँजी जुटाउने भरपर्दाे आधारको भएको छ । कुनै समय बैंक तथा वित्तीय संस्थाले मात्र पुँजी संकलन गरेको मानिने सेयर बजारबाट हाल आएर जलविद्युत्् कम्पनीले पनि पुँजी संकलन गर्न थालेका छन् ।
केही समयअघि मात्र चिलिमे जलविद्युत् कम्पनीले सर्वधारणबाट मात्र करिब ६५ करोड रुपैयाँ संकलन गरेको थियो । हाल कम्पनीले २२ मेगावाट जलविद्युत् उत्पादन गर्दै आएको छ । सेयर लगानीकर्तालाई वार्षिक प्रतिफलसमेत दिँदै आएको छ । त्यसैगरी, अप्पर तामाकोसीले करिब सवा ४ अर्ब रुपैयाँ ऋणदाता कम्पनीका कर्मचारी, विद्युत् प्राधिकरणका कर्मचारी र सञ्चयकोषका सञ्चयकर्तामार्फत पुँजी संकलन ग¥यो । कम्पनीले केही समयमै सर्वसाधारणका लागि छुट्याएको बाँकी सेयर पनि जारी गरी पुँजी संकलन गर्नेछ ।
जलविद्युत् लगानी तथा विकास कम्पनीले २ अर्ब रुपैयाँ संकलनका लागि साधारण सेयर बिक्री गरेकोमा १७ गुणा धेरै आवेदन परेको छ । यसले यस्तो लगानीमा सर्वसाधारण पनि इच्छुक रहेको देखाउँछ । पुँजी बजारको सुरुवात भएको २ दशक बितिसक्दा पनि यसको प्रयोग भने कमै भएको छ । कुनै पनि योजना सञ्चालन गर्दा सर्वसाधारणबाट पुँजी संकलन गर्न सकिन्छ भन्ने विश्वासको अभाव भएकाले पनि त्यसको विकास नभएको हुन सक्छ । साथै, सर्वसाधारणबाट पुँजी संकलन गरेको खण्डमा पारदर्शी हुनुपर्ने भएकाले पनि योजना सञ्चालकहरू इच्छुक नभएका हुन् । अन्य निजी कम्पनीको तुलनामा सर्वसाधारणबाट पुँजी संकलन गरेका कम्पनी पारदर्शी भएर काम कारबाही गर्नुपर्ने हुन्छ ।
विगतको तुलनामा कुनै पनि व्यावसायिक योजना पैसाबिना रोकिनु नपर्ने सरोकारवाला बताउँछन् । धितोपत्र बजारमार्फत पुँजी संकलन गरी लगानी गरेको संस्थाको शाख र विश्वसनीयता मजबुत देखिने क्रम पनि छ । कम्पनीको सार्वजनिक विश्वसनीयताका लागि पनि सर्वसाधारणको लगानी भित्र्याउन थालेका हुन् । सर्वसाधारणमा सेयर बिक्री नगरेका कम्पनीको विश्वसनीयता कमजोर हुन्छ भन्ने होइन । सेयरधनी धेरै भएको कम्पनीको तुलनामा थोरै भएको कम्पनीको अन्तरिक विषयहरू बाहिर आउँदैनन् मात्र भन्न खोजिएको हो । साथै, निजी कम्पनीहरूमा पारदर्शिता पनि कम हुने भएकाले राज्यमा आउने करसमेत गुम्न सक्छ भन्ने हो । यससँगै सार्वजनिक निष्कासन गरेको कम्पनीले निजीले भन्दा केही धेरै कानुनी व्यवस्थाहरू पालना गर्नुपर्ने हुन्छ । जस्तै ः समयमा वार्षिक साधारण सभा, त्रैमासिक रूपमा वित्तीय विवरण निष्कासन आदि ।
सार्वजनिक रूपमा सेयर बिक्री गरी पुँजी संकलन गरेका कम्पनी सर्वसाधारणले चाहेको अवस्थामा नगदमा परिवर्तन गर्न सकून् भनेर दोस्रो बजारमा सूचीकृत भएका हुन्छन् । सर्वसाधारणको लगानीका उद्योग व्यवसाय प्रवद्र्धन गर्ने उद्देश्यले सरकारी क्षेत्रबाट पनि दोस्रो बजारको रूपमा नेपाल स्टक एक्सचेन्ज(नेप्से)को स्थापना गरिएको हो । यसरी कुनै पनि कम्पनीमा सर्वसाधारणले गरेको लगानी आवश्यक परेको अवस्थामा बिक्री गर्न सक्छन् भने नगद भएको अवस्थामा खरिद पनि ।
सीमित व्यक्तिले ऋण खोजेर व्यवसाय विस्तार गर्ने झन्झटलाई हटाएर धितोपत्रको प्राथमिक बजारबाट पनि पुँजी संकलन गर्न सकिने धितोपत्र बोर्डका अध्यक्ष डा. रेवतबहादुर कार्की बताउँछन् । “विकासको क्रममा रहेको हाम्रो पुँजीबजारमा केही नीतिगत अपूर्णताले पनि सर्वसाधारणबाट पुँजी संकलन गर्ने क्रम कम थियो,” उनी भन्छन् ।
पछिल्लो समयमा नीतिगत अफ्ठ्यारा सम्बोधन भइसकेको र पुँजीबजार आधुनिकीकरण भएको अवस्थाले पुँजी बजारको मुख्य उद्देश्य पुँजी निर्माण गर्ने काम प्रभावकारी भएको उनले बताए । सर्वसाधारणबाट पुँजी संकलन गर्दा केही कानुनी प्रक्रिया पूरा गर्नुपर्ने भए पनि त्यसलाई बोझ नभई कर्तव्य ठान्नुपर्ने उनी सुझाउँछन् । उनका अनुसार बोर्डमा साधारण सेयर निष्कासन अनुमति माग्दै आवेदन दिने जलविद्युत् कम्पनीको संख्या पनि उल्लेख्य छ ।
जोखिम कम गर्न चाहने व्यवसायीका लागि सर्वसाधारणको पनि सहभागिता गराउनु थप फाइदाजनक हुन्छ । तर, यसमा प्रतिफल पनि बाँड्नुपर्छ भन्ने बिर्सनु हुँदैन । हाल उत्पादनमूलक कम्पनीहरूले नाफाको मात्र सोच राख्दा भोलिको जाखिम पनि आफैं लिएका छन् । कम्पनीको सेवा तथा उत्पादनप्रति जनविश्वास सिर्जना गर्न पनि सेयरधनी धेरै भएको खण्डमा प्रभावकारी हुन्छ ।
पब्लिकमा जाने बित्तिकै केही फरक कानुनी व्यवस्था भएकाले पनि केही कमी आएको हुनसक्ने नेप्सेका प्रबन्धक सीताराम थपलिया बताउँछन् । “पब्लिकमा नगएपछि नाफा बाँड्नु नपर्ने भएकाले पनि हो,” उनले भने, “हाम्रा व्यवसायीमा माइनोरिटी सेयर होल्ड गरेर पनि कम्पनी सञ्चालन गर्न सकिन्छ भन्ने सोचको विकास भएको छ ।” नीतिगत रूपमा पनि पब्लिकमा जाने कम्पनीले सहुलियतसमेत पाउने भएकाले आकर्षण बढेको उनले बताए । साथै, पब्लिक र व्यवसायीबीच एक–अर्काप्रतिको विश्वास बढेको पनि भन्न सकिने उनको बुझाइ छ ।
कानुनी व्यवस्था झन्झटभन्दा पनि सर्वसाधारणले बिनासर्त गरेको लगानीको सुरक्षाका लागि हो । त्यो कानुनी व्यवस्थामा सर्वसाधारणबाट व्यवसायीलाई बचाउने तथा व्यवसायीबाट सर्वसाधारणलाई दुवैको हितका लागि हुने गरी काम गर्न लागू भएको हो ।
सेयर बजारको करिब २० वर्षको अवधिमा बचत परिचालन, पुँजी निर्माण, फन्डको सुरक्षा, तरलतालगायतका उद्देश्यसमेत पूरा हुने क्रममा छन् । वित्त बजार औजारहरूलाई पुँजीबजारमा कारोबार गरी आर्थिक विकासमा समेत योगदान दिनुपर्ने बजारमार्फत ठूला आयोजना निर्माणका लागि आवश्यक पुँजी संकलन गर्ने बलियो आधारको रूपमा पनि हेरिएको छ ।
  पुँजी अभावमा रोकिँदैनन् आयोजना        ",bank
"﻿रविन्द्र भट्टराई 
मधेश आन्दोलनसँगै भारतले नाकाबन्दी लगाएपछि नेपालमा आत्मनिर्भर अर्थतन्त्रको बहस निकै चर्को रूपमा उठ्न थालेको छ र नेपालमा यस्तो बहस बारम्बार भइरहन्छ । छिटै उत्तेजित हुने र छिटै बिर्सिने नेपालीको विशेषता नै हो । गत वैशाख १२ मा भूकम्प आएपछिको भूकम्पप्रतिरोधी संरचनाको बहस र सरकारका चर्का भाषण भूकम्प आएको केही महिनामै हराए । अहिलेको मौनता र सरकारको गतिविधि हेर्दा लाग्छ, के नेपालमा भूकम्प आएको थियो र ?
हामीले जति चर्का कुरा गरे पनि संसारमा कुनै पनि देश पूर्ण रूपमा आत्मनिर्भर बन्न सम्भव छैन । अधिकतम आत्मनिर्भर बन्न सकिन्छ । धेरै वस्तु र सेवामा परनिर्भरता घटाउन सकिन्छ । पछिल्लो समय कतिपय वस्तुमा परनिर्भरता अत्यधिक बढेर गएको छ भने कतिमा घटेको पनि छ । अधिकतम आत्मनिर्भर बन्न वस्तु तथा सेवाको प्राथमिकीकरण गर्न सकिन्छ र सोहीअनुसार अल्पकालीन र दीर्घकालीन नीति बनाएर अघि बढ्न सकिन्छ । हरेक वर्ष कतिवटा वस्तुमा आत्मनिर्भर बन्ने र कति रकमबराबरको आयात प्रतिस्थापन गर्ने भन्नेमा सरकार स्पष्ट हुनुपर्छ । सबैलाई एकैपटक सूचीमा समावेश गराउने भन्दा पनि क्रमैसँग समावेश गराउनुपर्छ । कतिपय कृषिजन्य वस्तुमा एकै वर्षमा आत्मनिर्भर बन्न सम्भव छ । मानौं, फूलमा आत्मनिर्भर हुन वर्षौं लाग्दैन । यो एकै वर्षमा सम्भव छ । तर, सुन्तलामा, स्याउमा केही वर्ष समय लाग्न सक्छ । विद्युत्मा समय लाग्न सक्छ ।
आत्मनिर्भरता र परनिर्भरता २ फरक विषय हुन्, जसलाई लगानी र कारोबार (सट्टेबाजी)सँग जोड्न सकिन्छ । लगानीकर्ता उत्पादनमा जोड दिन्छ भने कारोबारी कममा किनेर बढीमा बेच्न प्रयासरत हुन्छ । कारोबारीलाई व्यापारी पनि भनिन्छ । देशको कुल आयात निर्यातमा गत आवमा नेपालबाट ८५ अर्बको वस्तु तथा सेवा निर्यात भएको थियो भने ७७४ अर्ब रुपैयाको वस्तु तथा सेवा विदेशबाट आयात भएको थियो । आयात र निर्यातको खाडललाई हेर्दा नेपाल कारोबारीको देशमा नै परिणत हुँदै गइरहेको छ । यहाँ लगानी निरुत्साहित हुँदै गएको छ । लगानीकर्ताको उद्देश्य दीर्घकालमा निरन्तर फाइदा लिनु हो र उ त्यही चाहिरहेको हुन्छ । व्यापारी अल्पकालमा फाइदा खोज्छ । छिटो नाफा खोज्ने प्रवृत्ति नेपालमा बढ्दो छ । नेपालमा उत्पादित बिजुली लगानीको परिणाम हो । तर, भारतबाट किनेर ल्याएको बिजुली व्यापार हो, जहाँ नेपाल विद्युत् प्राधिकरणले कममा किनेर नेपालमा बढीमा बिक्री गरिएको छ । प्राधिकरण उत्पादनमा भन्दा पनि व्यापारमा जोड दिइरहेको छ किनकि यो वर्ष भारतबाट थप विद्युत् आयात बढाउन जोड गरिरहेको छ ।
बढ्दो वैदेशिक रोजगारी र रेमिट्यान्सका कारण व्यापार नेपालमा सजिलै पैसा बनाउने माध्यम बनेको छ । यसकारण उद्योगपति भन्नेहरूले पनि उद्योग बन्द गरेर व्यापारलाई बढावा दिइरहेका छन् । यसमा पनि नाकाबन्दी र तराई बन्दले धेरै उद्योग बन्द भए । यसअघि पनि मजदुर तथा विद्युत्को समस्याका कारण उद्योग बन्द भइरहेका थिए । यसले नेपालमा अझै धेरै वर्ष कारोबार वा व्यापार (आयात) बढ्दै जाने संकेत गर्छ । अर्थतन्त्रमा लगानीकर्ता भन्दा व्यापारी अझै बढी हाबी हुने सम्भावना छ । यसलाई सरकाले पनि प्रोत्साहित गरिरहेको छ किनकि नेपालको सरकार राजस्वमुखी छ । बढी आयात भए बढी कर संकलन गर्न सकिन्छ र त्यसैमा आफ्नो सफलताको मापन गर्न सकिन्छ भन्ने मानसिकता यहाँका राजस्व कर्मचारी र मन्त्रीमा छ । राजस्व धेरै उठाउँदा तत्कालीन अर्थमन्त्री डा. बाबुराम भट्टराईलाई सफल अर्थमन्त्री भनियो । यसैका कारण उनीहरू विद्युतीय गाडीलाई प्रोत्साहन गर्दैनन् किनकि यो गरिए तेलबाट प्राप्त हुने कर बन्द हुन्छ । तर, डिजेल र पेट्रोल गाडीको आयात गर्न सकिए गाडीको कर र त्यो गाडीले उपभोग गर्ने तेलबाट वर्षौंसम्म कर प्राप्त हुन्छ । त्यस्तै सरकार नेपालमा फूल रोप्न प्रोत्साहित गर्दैन किनकि यहाँ कृषकले फूल रोपेर बिक्री गरे सरकारले १ रुपैयाँ पनि कर पाउँदैन । तर, विदेशबाट ल्याएमा भन्सारमा कर लिन पाइन्छ । सरकार नेपालमा स्याउ रोप्न र उत्पादित स्याउलाई बजारसम्म पु¥याउन बाटो बनाउन पहल गर्दैन किनकि त्यहाँ कर होइन, उल्टै अनुदान दिनुपर्छ, कर प्राप्त हुँदैन । तर, स्याउ आयात भए अनुदान पनि बच्छ र कर पनि उठ्छ । सरकार यहाँ दोहोरो फाइदामा हुन्छ । यो करमुखी सरकार नेपाली उद्योग बन्द गराउन चाहन्छ किनकि उद्योग बन्द भए आयात बढाएर कर बढाउन सकिन्छ । यसैकारण निजीकरणका नाममा धेरै उद्योग बन्द भए । पेट्रोल खपत बढाएर राजस्व बढाउने नाममा ट्रली बस बन्द भयो ।
लगानीकर्ताले उत्पादन वा आपूर्ति बन्द गरे कारोबारी वा व्यापारी समस्यामा पर्छ । नेपाल अहिले यही समस्यामा छ । त्यसैले आत्मनिर्भरता बढाउन कारोबारभन्दा पनि लगानी र व्यावसायिकतामा जोड दिनुपर्छ, जसमा प्रकृति र प्रविधिको राम्रो संयोजन हुन आवश्यक छ । आज हामीले संसारमा जे पाइरहेका छौं, त्यो सबै प्रकृतिबाटै पाएका छौं र संसारमा जति पनि देशहरूले विकास गरेका छन्, त्यहाँ प्रकृतिको अधिकतम उपयोगका लागि प्रविधिको साहारा लिइएको छ । यसैले सरकार वा निजी क्षेत्रले संसारमा उपयोग भएको पछिल्ला प्रविधिको निरन्तर अनुसन्धान गर्नु आवश्यक हुन्छ । कुन ठाउँमा कुन प्रविधिको उपयोग गर्न सकिन्छ भन्ने निश्चित भएपछि त्यो प्रविधि प्रयोगमा अनुदान, प्राविधिक र तालिमको आवश्यकता पर्छ ।
यीबाहेक लगानीका लागि आवश्यक महत्वपूर्ण तत्व पुँजी हो । लगानीको ताकत पुँजीमा छ । यसका लागि पुँजीको शक्ति सिर्जना गर्न सक्नुपर्छ ।
पुँजीको ताकत छरिएर रहेको पुँजीलाई एकत्रित गर्ने आधुनिक र चुस्त प्रणालीको विकासबाट सम्भव छ, जसका लागि पँुजी बजार अर्थात् सेयर बजारको अधिकतम उपयोग गर्नुपर्छ । तर, नेपालमा यसको अधिकतम प्रयोग हुन सकेको छैन । पुँजी बजारले छरिएर रहेको पुँजीलाई एकत्रित गर्छ । पुँजी बजारमार्फत पैसाको शक्ति निर्माण गर्न लगानीकर्ताको हितको संरक्षण, अधिकतम सुविधा, सहजता र विश्वासनीयता हुनु आवश्यक छ । नेपालमा पुँजी बजारको संरचनाको निर्माण त भएको छ तर, यो सुविधासम्पन्न छैन । यो अधिकतम विश्वसनीय छैन, सबैको पहुँचमा छैन । यसको प्रमुख कारण यहाँ पर्याप्त मात्रामा प्रविधिको उपयोग भएको छैन ।
नेपालको सेयर बजार उमेरका हिसाबले २२ वर्ष पुग्यो तर यसको जवानीको फाइदा यसका सम्बन्धित पक्षले चाहेजति पाउन सकेका छैनन् । यसको अर्थ देशभरको जनताले यसको उपयोग गर्ने सहजता प्राप्त गर्न सकेका छैनन् । जस्तो, अहिले जति पनि कम्पनीका सेयर खुल्छन्, त्यसका लागि आवेदन दिन नेपालभरका लगानीकर्तामा सहजता छैन । ७५ जिल्लामा ५ विकास क्षेत्रका ५ वटा जिल्लामा आवेदन बुझ्ने व्यवस्था गरिएको हुन्छ । बाँकी ७१ जिल्लाका जनताले यो उपयोग गर्न सक्दैनन् । यो सुविधा सबै जिल्लामा पु¥याउन सके ठूला विद्युत् आयोजना बनाउन पर्याप्त पुँजी जुटाउन सकिन्छ । नेपाल धितोपत्र बोर्ड र नेपाल स्टक एक्सचेन्जले यो सहजताको निर्माण गर्नुपर्छ ।
सबै जनताले अवसर वा सुविधा प्राप्त नगर्दाको अवस्थामा पनि केही समयअघि जलविद्युत् लगानी तथा विकास कम्पनीले जारी गरेको २ अर्बको सेयरमा ४२ अर्बबराबर पैसा संकलन भयो । यसले के देखाउँछ भने सरकारसँग पैसा नहोला तर जनतासँग पर्याप्त पैसा छ । देश गरिब भए पनि जनता धनी छन् भन्ने संकेत पनि हो यो । सरकारले ठूला विद्युत् आयोजना बनाउन नसके निजी क्षेत्रले बनाउन सक्छ । पछिल्लो समय सरकारले बनाउने आयोजनाभन्दा निजी क्षेत्रले बनाउँदै गरेका आयोजनाको संख्या बढी हुँदै गएको छ । विद्युत् विकास बोर्डले विद्युत् उत्पादन अनुमति दिएका १०१ आयोजनामा नेपाल विद्युत् प्राधिकरणका ६ वटा आयोजना छन् भने बाँकी निजी क्षेत्रका छन् । निजी क्षेत्रको लगानीलाई निरन्तरता दिनका लागि जनतालाई सुविधा, अवसर र पहुँच दिइनुपर्छ । अहिले काठमाडौं उपत्यकाबाहिरका अधिकांश जनता पुँजीबजारको पहुँचभन्दा बाहिर छन् । काठमाडांै उपत्यकाभित्र पनि सबै यसको पहुँचमा छैनन् ।
वैदेशिक रोजगार, नगदेबालीको उत्पादन र कृषिको बढ्दो व्यावसायिकताले गर्दा सहरमा भन्दा गाँउमा बढी पैसा छ । ग्रामीण भेगका जनताको पैसा सेयर बजारमा सजिलै लगानी गर्नका लागि बजारको सहज पहुँच र वित्तीय शिक्षा न्यूनतम आवश्यकता हुन् । यी पूर्वाधारको निर्माण गर्ने प्रमुख दायित्व नेपाल धितोपत्र बोर्ड र सरकारको एकल स्वामित्वमा स्थापित नेपाल स्टक एक्सचेन्ज (नेप्से)को हो । अहिले त्यस प्रकारको पहुँचको निर्माण भएको छैन । कम्पनीले सेयर खुलाएको बेला नेपालको जुनसुकै कुनामा बसेर पनि आवेदन दिन सक्ने तथा विदेश गए पनि सजिलै लगानी गर्न सक्ने वातावरणको निर्माण गर्न आवेदन फर्म अनलाइन बुझाउन सक्ने र परेको सेयर अनलाइनमार्फत कारोबार गर्न सक्ने पूर्वाधारको निर्माण गर्नुपर्ने हुन्छ ।
तर, अहिले नेपालको जुनसुकै स्थानबाट सेयर भरे पनि किनबेच गर्न काठमाडौं आउनुपर्ने बाध्यता छ । उपत्यकाबाहिरका केही सहरमा सेयर किनबेच गर्ने ब्रोकरका शाखा भए पनि कारोबार सहज छैन । सेयर कारोबारलाई विकेन्द्रित गरी उपत्यकाबाहिर पु¥याउन वाणिज्य बैंकलाई ब्रोकर लाइसेन्स दिइनुपर्छ । यसो गरिए लगानीकर्ताले नजिकैको शाखामार्फत सजिलै सेयर किनबेच गर्न सक्ने हुन्छ । धितोपत्र बोर्डको अहिलेको नेतृत्वले यसलाई आफ्नो कार्ययोजनामा राखेको छ, जुन सकारात्मक कुरा हो । वाणिज्य बैंकले ब्रोकर लाइसेन्स लिने विषय नेपाल राष्ट्र बंैकसँग पनि सम्बन्धित भएकाले वाणिज्य बैंकलाई ब्रोकर लाइसेन्स दिने विषयमा राष्ट्र बैंक बाधक बन्नु हुँदैन ।
सर्वसाधारणलाई पुँजी बजारमा आकर्षित गर्न चाहिने अर्को न्यूनतम पूर्वाधार उनीहरूले लगानीमा प्राप्त गर्ने प्रतिफलमा सहज पहुँचको निर्माण गर्नु हो । तर, अहिले लगानीकर्ताले कम्पनीबाट पाउने लाभांशमा सहज पहुँच छैन । जस्तो, कृषि विकास बैंकले ग्रामीण भेगसम्म पुगेर सर्वसाधारणबाट सेयरबापत पैसा संकलन ग¥यो तर ती सर्वसाधारणले सहजै त्यही स्थानमा बैंकले दिएको लाभांश पाउन सकेका छैनन् । सहज पहुँच नभएका कारण कृषि विकास बैंकमा सेयरधनीले बुझ्न नसकेको नगद लाभांश गत वर्षसम्म २५ करोड रुपैयाँभन्दा बढी छ । सेयरधनीले पाउने लाभांश लगानीकर्ताले सहजै प्राप्त गर्न सक्ने कानुनी संरचनाको निर्माण गर्नु नेपाल धितोपत्र बोर्डको हो । धितोपत्र बोर्ड लगानीकर्ताको अभिभावकमात्र नभई उनीहरूको हितको संरक्षण गर्न स्थापित संस्था पनि हो । लगानीकर्ताले कम्पनीबाट वितरित लाभांश सहजै प्राप्त गर्न उनीहरूले सेयर किन्दा उपलब्ध गराउने बैंक खातामा लगाइदिने व्यवस्था गर्न सकियो भने गाउँका जनतालाई पनि पुँजी बजारसँग जोड्न सकिन्छ, विकास निर्माणमा सहभागी गराउन सकिन्छ ।
  आत्मनिर्भरताका लागि पुँजी बजारको उपयोग        ",bank
"﻿काठमाडौ, २ पुस । भारतीय नाकाबन्दी र मधेस आन्दोलनले आयतित वस्तु घटेको बेला सुन आयत भने ह्वातै बढेको छ । आर्थिक वर्षको कात्तिक मसान्तसम्म ७ अर्ब ७६ करोड ४२ लाख रुपैयाँ बराबरको सुन आयात भएको छ ।
राष्ट्र बैंकका अनुसार सुनको आयत गत वर्षको कात्तिक मसान्तको तुलनामा यो वर्ष ४ सय ४९ प्रतिशतले बढेको हो । ०७० कात्तिक मसान्तमा ६ अर्ब २९ करोड ९३ लाख रुपैयाँ बराबरको सुन आयात भएको ०७१ कात्तिक मसान्तमा ७७ प्रतिशतले घटेर १ अर्ब ४१ करोड ३० लाख रुपैयाँ बराबरको मात्रै सुन आयात भएको थियो ।
राष्ट्र बैंकका प्रवक्ता त्रिलोचन पंगेनीले अघिल्लौ वर्षको तुलनामा यो वर्ष सुनको मूल्य उल्लेख्य मात्रामा घटेपछि यसको आयात भने बढ्दा यसका अनौठो मान्नु नपर्ने बताउछन् । प्रवक्ता पंगेनील राष्ट्र बैंकले सुन आयातमा लगाउँदै आएको कोटा बढाएपछि आयात बढेको बताउदै गत वर्ष राष्ट्र बैंकले मासिक १५ किलो सुन आयात गर्न पाउने कोटा तोकेको थियो भने यो वर्ष कोटा बढाएर २० किलो र्पुयाएको बताए ।
उनले अघिल्लो वर्ष तोलामा ५५ हजार माथि रहेको सुनको भाउ यस वर्ष भने ४८ देखि ५० हजार रुपैयाँको बीचमा रहदा मानिसहरुले सुनका गरगहना धेरै बनाउने भएर पछि आयतमा बृद्धि भएको बताउछन् ।
  सुन आयतमा उल्लेख्य बृद्धि        ",bank
"५ कात्तिक, काठमाडौं । चालु आव २०७४/७५ को पहिलो त्रैमाशमा नबिल बैंकको नाफा करिब ६.६४ प्रतिशतले वृद्धि भएको छ । बैंकको नाफा ८५ करोड पुगेको छ । गत आवको बैंकले पहिलो त्रैमाशमा ७९ करोड रुपैयाँ नाफा आर्जन गरेको थियो । बैंकको सञ्चालन नाफा पनि ६ प्रतिशतले बढेर १ अर्ब २६ करोड रुपैयाँ पुगेको छ । बैंकको खुद व्याज आम्दानी भने ७ प्रतिशतले बढेको छ । यो रकम १ अर्ब ३६ करोड रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट ४३ करोड रुपैयाँ आर्जन गरेको छ । यो रकममा करिब १३ प्रतिशतको वृद्धि हो । बैंकको निक्षेप २ प्रतिशतले बढेर १ खर्ब २३ अर्ब करोड रुपैयाँ पुगेको छ भने कर्जा १३ प्रतिशतले वृद्धि भएर ९४ अर्ब पुगेको छ । बैंकको निक्षेपको तुलनामा कर्जाको अनुपात ७७ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७५.८२ प्रतिशत रहेको बैंकको वित्तीय विवरणमा उल्लेख छ । बैंकको कुल कर्जा लगानीमा ६२ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ५९ अर्ब ६ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा ९ करोड ४५ लाख रुपैयाँ राखेको छ । बैंकको खराब कर्जाको अनुपात १.११ प्रतिशत रहको छ भने करिब १६२ प्रतिशत प्रोभिजनिङ गरेको उल्लेख छ । बैंकको सेयरमा प्रतिफल ७२ प्रतिशतबाट घटेर २३ प्रतिशत भएको छ । बैंकको चुक्ता पूँजी करिब २ अर्बले बढेपछि सेयरमा प्रतिफल घटेको हो । बैंकको चुक्ता पूँजी ८ अर्ब पुगेको छ भने सञ्चिती ६ अर्ब ९० करोड रुपैयाँ रहेको छ । बैंकको प्रतिसेयर आम्दानी ५० रुपैयाँबाट घटेर ४१ रुपैयाँ , मूल्य आम्दानी अनुपात ३०.९७ गुणा र प्रतिसेयर नेटवर्थ २ सय बाट घटेर १ सय ८६ रुपैयाँ रहेको छ । राष्ट्रिय वाणिज्य बैंक राष्ट्रिय वाणिज्य बैंकको नाफा करिब ४१.६६ प्रतिशतले वृद्धि भएको छ ।  बैंकको नाफा बढेर ७० करोडमा पुगेको छ । गत आवको बैंकले पहिलो त्रैमाशमा ५० करोड रुपैयाँ नाफा आर्जन गरेको थियो । बैंकको सञ्चालन नाफा भने करिब ६१ प्रतिशतले बढेर ९४ करोड रुपैयाँ पुगेको छ । बैंकको खुद व्याज आम्दानी भने ३५ प्रतिशतले बढेको छ । यो रकम १ अर्ब ७४ करोड रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट ३० करोड रुपैयाँ आर्जन गरेको छ । यो रकममा १ प्रतिशतले कटौती भएको छ ।
",bank
"﻿विष्णुप्रसाद धिताल
अध्यक्षएपेक्स डेभलपमेन्ट बैंक
३ वित्तीय संस्थाको मर्जरपछि पुनः वाणिज्य बैंकसँग मर्जरको सम्झौता गरिसकेको एपेक्स डेभलपमेन्ट बैंकले आफ्नो वित्तीय अवस्थामा निकै सुधार गरेको देखिन्छ । गत वर्ष नै नकारात्मक रहेको वित्तीय अवस्था चालू आवको पहिलो त्रैमासमा नै ४ करोडभन्दा धेरै खुद नाफा गरेको छ । बैंकले आक्रमक रूपमा खराब कर्जा असुलीलाई जोड दिएको हुनाले पनि नाफा भएको बैंकका अध्यक्ष विष्णुप्रसाद धिताल बताउँछन् । बैंकको पछिल्लो अवस्था र मर्जर प्रक्रियाबारे अध्यक्ष धितालसँग गरेको कुराकानी :मर्जरको नीतिले संस्था मर्जरमा गए, तर मर्जपछि संस्थामा समस्या आउने गरेको सुनिन्छ, एपेक्स डेभलपमेन्ट बैंकको अवस्था कस्तो छ ?
केही समय अघिमा रारा विकास बैंक, अपी फाइनान्स, रोयलर्चेन्ट फाइनान्स एकआपसमा गाभिई एपेक्स डेभलपमेन्ट बैंक भई राष्ट्रिय स्तरमा बैंकिङ सेवा प्रदान गर्न सुरु गरेको थियो । राष्ट्रिय स्तरको विकास बैंकको रूपमा काम सुरु गरेको केही समयपछि पुनः वाणिज्य बैंकसँग मर्जरमा जाने प्रक्रिया अघि बढेको छ ।
मर्जरपछि संस्थामा समस्या आएको भन्ने सुनिए पनि एपेक्सको सन्दर्भमा त्यो छैन । हामी मर्जरबाट धेरै ऊर्जा पाएका छौं । धेरै सकारात्मक भएर ग्राहकलाई सेवा प्रदान गर्दै आएको छौं । ३ संस्थासँगको मर्जरपछि संस्थाको खराब कर्जा केही बढेको भए पनि त्यसको सुधारका लागि प्रभावकारी रूपमा काम भएका छन् । खराब कर्जालाई उठाउने कानुनी प्रक्रिया अघि बढाइएका छन् । संस्था नाफामा सञ्चालन भएको छ । मर्जरपछि समस्या नै आउँछ भन्ने होइन उत्पे्ररणा पनि मिल्दो रहेछ । त्यो उत्प्रेरणाले संस्थालाई नै मजबुत बनाउने गरी काम गर्ने ऊर्जा दिँदो रहेछ ।तपाईं त अन्य ३ राष्ट्रिय स्तरका विकास बैंकसहित एनसीसी बैंकसँग मर्जरमा जाँदै हुनुहुन्छ, तयारी कहाँ पुग्यो ?  
करिब १ महिनाअघि भएको समझदारीअनुसार हाल मर्जर समिति गठन भई सबै संस्थामा क्षेत्रगत उपसमितिहरू गठन भएका छन् । बैंकले कर्जा असुलीका लागि असुल समिति गठन गरेको छ । समितिले उठ्न नसकेका पुराना कर्जाका लागि कानुनी तबरबाट उठाउने प्रयास गरिसकेको छ । असुली समितिले गरेको कामको प्रभाव बैंकको पुस मसान्तसम्मको वित्तीय विवरणमा पनि देखिन्छ । चालू आर्थिक वर्षको दोस्रो त्रैमास अर्थात् पुस मसान्तसम्मा बैंकले १० करोडभन्दा धेरै नाफा गर्नेछ । धेरै उपसमितिहरू भएकाले कर्मचारी तथा शाखा स्थापना व्यवस्थापन गर्नका लागि कुनै समस्या हुँदैन । उपसमितिले अध्ययन गरेर रिपोर्ट दिए पनि मर्जर समितिले निर्णय गर्ने भएकाले समस्या छैन । ५–६ उपसमितिले गरेको काम मर्जर समितिले निर्णय गरी कार्यान्वयन हुन्छ । हालको अवस्थमा यो मेगा मर्जर हो । एनसीसी बैंकसँग इन्टरनेसनल डेभलपमेन्ट बैंक, एपेक्स डेभलपमेन्ट बैंक, इन्फ्राइस्ट्रक्चर डेभलपमेन्ट बैंक र सुप्रिम डेभलपमेन्ट बंैक मर्जरमा जान लागेका हुन् ।
विगतमा भएका समस्या दोहोरिन नदिन लिलाम प्रक्रियाबाट भए पनि खराब कर्जा असुलीमा जोड दिन्छौं । हिजो खराब कर्जा प्रवाह गर्ने सम्पूर्ण कर्मचारी तथा सम्बन्धित व्यक्तिलाई कारबाही हुन्छ । अवस्था हेरेर ब्याज मिनाहा गरेर भए पनि कर्जा उठाउने योजना छ । अरू बैंक वित्तीय संस्थाहरूले पनि इच्छा देखिएको भए पनि हामी एनसीसीसँग नै मर्जर हुने भनेर काम गरेका छौं । यो मर्जरले केन्द्रीय बैंकको नीतिलाई पनि सपोर्ट हुन्छ । राष्ट्रियस्तरका ४ विकास बैंक र एक वाणिज्य बैंक आपसमा मर्ज भई आगामी वैशाखसम्म संयुक्त कारोबार गर्ने योजना छ । हाल कम्पनीको मूल्यांकन भइनसकेकाले डीडीए भ्यालुएसनपछि मात्र बास्तविक कम्पनीको अवस्था आउनेछ । त्यो डीडीएमा पनि १० प्रतिशत तलमाथि गर्न सकिने सहमति भएकाले कुनै संस्था मर्कका पर्ने छैन । एपेक्सको सन्दर्भमा भन्नुपर्दा हिजो काठमाडौंमा प्रवाह भएको कर्जामा समस्या आएको हो । जग्गाको मूल्यमा आएको समस्याका कारण वित्तीय अवस्थामा केही प्रभावित भएको भए पनि हाल सुधार भएको छ । मर्जरपछिको वाणिज्य बंैकको चुक्ता पुँजी ५ अर्ब ३ करोड हुनेछ । साथै एपेक्सन सेयरधनीले वाणिज्य बैंकको सेयर प्रमाणपत्र पाएपछि प्रतिफल पाउनेछन् ।
मर्जरमा जने भए पनि चालू आवको मौद्रिक नीतिअनुसार ४ गुणासम्म पुँजी वृद्धि गर्नुपर्ने अवस्था भएन तपाईंलाई ?
एनसीसीसँग मर्जरको सम्झौता गरेपछि हामी त्यस विषयमा सोचेकै छैनौं । हामी किनबेचभन्दा पनि मर्जरमा जाने भएकाले हुँदैन होला भन्ने सम्भावना निकै न्यून छ । यसका लागि केन्द्रीय बैंकले नै नेतृत्व लिएको हुनाले मर्जर प्रक्रिया सफल हुँदैन कि भनेर शंका गर्नु बेकार हो । संस्थाको अवस्थाअनुसारको सेयर मूल्य तोकिन्छ ।विनाशकारी भूकम्पपछि भारतीय नाकाबन्दी सहनुपरेको छ, यस्तो अवस्थाका कार्यसम्पदनको अवस्था कस्तो छ ?
कर्जा प्रवाहसँंगै निक्षेप गर्न आउने गर्ने क्रम पनि कम छ । भूकम्पपीडितलाई मध्यनजर गर्दै कर्जाको ब्याजदरमा छुट गरेका छौं । धेरै नाफाभन्दा पनि संस्थालाई राम्रो बनाउने प्रयासमा छांै । सम्पूर्ण अवस्था नै बिग्रेको समयमा एपेक्स प्रभावित नहुने कुरा हुँदैन । सामान्यभन्दा पनि कम कर्जा प्रवाह भएको छ । उद्योगधन्दा बन्द भएकाले त्यो क्षेत्रको कर्जा शून्य नै छ ।बैंकको हालको वित्तीय अवस्था कस्तो छ ?
बैंकले चालू आर्थिक वर्षको असोज मसान्तसम्ममा ४ करोड ४३ लाख रुपैयाँ खुद नाफा गरेको छ । हाल बैंकको सञ्चिति ४ करोड ११ लाख रुपैयाँले नकारात्मक छ । गत आवमा नकारात्मक रहको संस्था यो अवधिमा ४ करोड नाफा गर्नु भनेको धेरै राम्रो हो । सो अवधिमा ६६ करोड ६५ लाख रुपैयाँ चुक्ता पुँजी रहेको बैंकले साढे ५ अर्बभन्दा धेरै निक्षेप संकलन गरी साढे ४ अर्ब रुपैयाँ कर्जा प्रवाह गरेको छ । सो अवधिमा बैंकको खराब कर्जाको अंश ४.५६ प्रतिशत छ ।बैंकको लगानीको अवस्था कस्तो छ ?
मर्जरको प्रक्रिया सुरु भएपछि बैंकले ५० लाखभन्दा माथिको कर्जाका जारी गर्नका लागि मर्जर समितिले अनुमति लिनुपर्छ । हाल बैंकको ५ अर्ब ३ करोड लगानी छ । पछिल्लो समयमा लगानीको वातावरण पनि नभएकाले आशाअनुसारको लगानी विस्तार गर्न सकेका छैनां । लगानीमध्ये व्यक्तिगत आवासमा पनि लगानी छ ।बैंकका आगामी योजनाहरू के–के छन् ?
बैंकका आगामी मुख्य योजना भनेको साना योजनामा लगानी गर्ने हो । हाल नाकाबन्दीलाई मध्यनजर गर्दै विद्युतीय सवारी साधनहरूमा लगानी गर्ने योजना छ । साथै आगामी दिनमा कृषि तथा हाउजिङमा लगानी बढाउने योजना छ ।
  वाणिज्य बैंक भएपछि लगानीकर्तालाई प्रतिफल        ",bank
"﻿सुब्बा कार्की
रौतहट, ५ पुस : तराई/मधेसमा आन्दोलन चलिरहेको मौका छोपेर बस मालिकहरुले बिमाको रकम लिनका लागि आफैले बसमा आगजनी गर्न थालेका छन् ।
आइतवार विहानै रौतहटको चन्द्रपुर ८ मंगलपुर स्थित पूर्वपश्चिम राजमार्गमा  एक यात्रुबाहक बसमा बसका कर्मचारी आफैले आगजनी गरेर फरार भएको प्रहरीले जनाएको छ । बसमा आगजनी भएपछि प्रहरीले अनुसन्धान अगाडी बढाएको छ ।
काठमाडौंबाट झापा जादै गरेको ना ४ ख ५१० नम्वरको मितेरी यातायातको बस बन्दको समयमा इन्धन बोक्न प्रयोग हुदै आएको बुझिएको इलाका प्रहरी कार्यालय चन्द्रनिगाहपुरका प्रहरी नायव उपरिक्षक मनोज कुमार यादवले बताए ।
काठमाडौं इन्धन पुर्याएर खाली फर्किएको बसमा बिहान करिव ४ बजे आगजनी भएको थियो । आगजनी बाट बस पुर्णरुपमा क्षती भएको छ । मंगलपुर गाउ नजिकै आगजनी हुँदा समेत बसका कर्मचारीले स्थानियबासी तथा नजिकै रहेको प्रहरीलाइ खवर नगर्नुले घटना शकास्पद रहेको इलाका प्रहरी कार्यालय चन्द्रनिगाहपुरले  जनाएको छ । बसका चालक र कन्टेक्टर बसमा आगजनी भएपछि सम्पर्कमा छैनन् ।  मितेरी यातायात प्रालिका एकजना मालिक शेखर गुरागाइले बसमा आगजनी भएको खवर पाएको र कर्मचारीहरु सम्पर्कमा नआएको टेलीफोनमा जानकारी दिएका छन् ।
फरार रहेका बसका चालक र कन्टेक्टरको प्रहरीले खोजी गरीरहेको छ । इलाका प्रहरी कार्यालय चन्द्रनिगाहपुरका डिएसपी मनोज कुमार यादवले बसमा आन्दोलनकारीले नभइ बसका कर्मचारीले नै आगजनी गरेर फरार भएको प्रारम्भिक अनुशन्धानबाट खुलेको जानकारी दिए ।
  बिमाको लोभमा बस जलाइयो        ",bank
"﻿सिन्धुली, ५ पुस : भिमेश्वर कृषि सहकारी संस्था किस्ता तिर्न नसक्दा समस्यामा परेको छ । सहकारीले २०६९ चैत १४ गते युवा स्वरोजगारको ३५ लाख ऋण लिएको थियो । स्वारेजगारका जिल्ला सदस्य सचिव हिमाल बुढाथोकीका अनुसार सहकारीले ४ किस्तासम्म तिरेको भएपनि एक बर्ष देखि एक पटक पनि किस्ता तिरेको छैन् ।
सहकारीलाई पटक पटक, फोन सम्पर्क तथा पत्राचार गरेर किस्ता तिर्न ताकेता गरेपनि नमानेको बुढाथोकीले बताए । सहकारीले १८ लाख तीर्न बाँकी छ । हरेक ३ महिनामा किस्ता तिर्नुपर्ने भएपनि सहकारीले ४ किस्ता भन्दा नतिरेको बताउँदै उनले सहकारीलाई कालोसूचिमा राख्न सकिने बताए । सहकारीसँगै सहकारीमा आवद्ध सहकारीका सञ्चालक, लेखा समिति सबै व्यक्तिलाई कालोसूचिमा राख्न सकिने र किस्ता नतिरे राखिने पनि उनले बताए ।
सहकारीका अध्यक्ष शेषराज देवकोटाले भने पहिला आफूहरुले किस्ता तिरेको र वैशाख १२ को भूकम्पले सेयर सदस्यहरुको व्यवसायमा पनि क्षति पुगेकाले किस्ता तिर्न समस्या भएको बताए । व्यवसाय गर्न दिइएको वयवसायीहरुले सहकारीलाई फिर्ता गरेपछि सहकारीले पनि किस्ता निरन्तर तिर्ने उनको भनाई छ ।
अहिले जिल्लाका ९ वटा कृषि सहकारीले युवा स्वरोजगारको पैसाले आफ्ना सदस्यहरुलाई व्यवसायीक बनाएका छन् । जिल्लामा स्वरोजगारको २ करोड लगानी छ भने अब ५ करोड लगानी हुने बुढाथोकीले जानकारी दिए । किस्ता नतिर्ने सहकारीहरुलाई भने कालोसूचिमा राख्ने र सरकारले दिने सेवासुविधामा कटौति गरिने उनको भनाई छ ।
जिल्लाका युवाहरुलाई विभिन्न व्यवसाय गरी स्वरोजगार बनाउने उद्धेश्यले कृषि सहकारीमार्फत ऋण प्रवाह गरिएको उनले बताए ।
  सहकारीले किस्ता नतिर्दा समस्या        ",bank
"﻿लोडसेडिङ तालिकाअनुसार ग्राहकलाई सेवा
यादव हुमागाई
काठमाडौं, ८ पुस  – कारोबार गर्न बैंक जाँदै हुनुहुन्छ भने लोडसेडिङ तालिका हेर्नुहोस् है, बत्ती गएको समयमा काम लिएर बैंकमा जानुभयो भने तपाईंले सेवा नपाउन पनि सक्नुहुन्छ ।
पेट्रोलियम पदार्थको अभाव भएपछि बैंक तथा वित्तीय संस्थाहरूले कारोबार अवधिमा कटौती गर्न थालेका छन् । लोडसेडिङका बेला जेनेरेटर चलाएरसमेत सेवा दिन नसकेपछि कतिपय बैंकहरूले ग्राहकलाई बत्ती आएको समयमा मात्र आउन आग्रह गर्दै सूचनासमेत टाँस्न थालेका छन् । उनीहरूले लोडसेडिङको बेला मुख्य कार्यालयबाटमात्र सेवा दिने गरेका छन् ।
बढ्दो लोडसेडिङ र भारतीय नाकाबन्दीका कारण इन्धन अभाव भएपछि बैंकहरूले रात्रिकालीन काउन्टर, सार्वजनिक बिदाको दिनमा दिने सेवा बन्द गरिसकेका छन् । यस्तै बैंकहरूको एटीएम काउन्टरसमेत बन्द हुने गरेका छन् । नेपाल बैंकर्स संघका अध्यक्ष तथा एनएमबी बैंकका प्रमुख कार्यकारी अधिकृत उपेन्द्र पौड्याल इन्धन अभाव हुँदा सेवा दिन ग्राहो भएको बताउँछन् । “जेनेरेटर चलाउनका लागि पर्याप्त इन्धन नपाउँदा बैंकहरूले सेवा अवधि घटाएर र अत्यावश्यक सेवा मात्र दिने गरी सञ्चालन भइरहेका छन्,” उनले भने ।
बैंकहरूको सबै तथ्यांक तथा अपरेटिङ सिस्टम मुख्य सर्भरमै हुन्छ । यही सर्भरबाट बैंकहरूको शाखा र एटीएम सेवा सञ्चालन हुन्छ । सर्भर सञ्चालनका लागि २४ घण्टा बत्ती आवश्यक हुन्छ । इन्धन बचाउनकै लागि सानो जेनेरेटर चलाएर सर्भर सञ्चालन गरिरहेको पौड्यालले बताए । “मुख्य सर्भरमा पावर सप्लाई नभए सिस्टम नै बिग्रन्छ, सानो जेनेरेटर चलाएर सर्भर चलाइरहेका छौं,” उनले भने ।
इन्धन अभावका कारण विद्युत्को माग उच्च भएको छ । माग उच्च हुँदा विद्युत् आउने समयमा पनि अनियमित हुने गरेको छ । कतिपय स्थानमा भार थेग्न नसकी ट्रासफरमर पड्कँदा लामो अवधिसम्म विद्युत् नआउँदासमेत बैंकका शाखा र एटीएम बन्द हुने गरेका छन् ।
इन्धन अभावले बैंकहरूलाई कारोबारका लागि रकम ओसारपसार, कम्प्युटर सर्भर सञ्चालन, एटीएम सञ्चालनमा अप्ठेरो परेको बताइएको छ ।  इन्धन अभाव भएपछि बैंकर्सहरूले राष्ट्र बैंक गुहारेका छन् । तेल माग्दै आयल निगम पुगेका बैंकहरूलाई सिफारिस मागेपछि उनीहरू आपूर्ति, अर्थ मन्त्रालय हुँदै केन्द्रीय बैंक पुगेका हुन् ।
राष्ट्र बैंकका प्रवक्ता त्रिलोचन पंगेनी आवश्यक इन्धन उपलब्ध गराइदिन सिफारिस गर्ने बताउँछन् । हाल १९७ बैंक तथा वित्तीय संस्थाले ३९६८ शाखा र १७२१ एटीएम काउन्टरबाट सेवा दिइरहेका छन् ।
  ऊर्जासंकटले राजधानीका बैंकलाई समस्या        ",bank
"﻿८ पुस, काठमाडौं । हिमालयन बैंकको २३औं वाषिर्क साधारणसभाले सेयरधनीलाई चुक्ता पुँजीको ४२ प्रतिशत लाभांस दिने सञ्चालक समितिले प्रस्ताब पारित गरेको छ ।
बैंकले गत आर्थिक वर्षमा कमाएको नाफाबाट सेयरधनीलाई ३५ प्रतिशत बोनस सेयर र ७.१० प्रतिशत नगद लाभांस गरी ४२ प्रतिशत लाभांस दिएको हो । बोनस सेयर वितरणपश्चात बैंकको चुक्ता पुँजी ४ अर्ब ४९ करोड ९१ लाख रुपैयाँ पुगेको छ । गत वर्ष बैंकले १ अर्ब ११ करोड २२ लाख रुपैयाँ नाफा कमाएको थियो ।
चालू आर्थिक वर्षको मौदि्रक नीतिमार्फत नियामक नेपाल राष्ट्र बैंकले ०७४ असार मसान्त्सम्ममा वाणिज्य बैंकहरुको न्यूनतम चुक्ता पुँजी ८ अर्ब रुपैयाँ हुनुपर्ने व्यवस्था गरेको थियो । जसअनुसार आगामी दुई वर्षमा बैंकले ३ अर्ब ५० करोड ९ लाख रुपैयाँ पुँजी थप्नुपर्ने छ ।
बैंक संचालक समितिका अध्यक्ष मनोजबहादुर श्रेष्ठको अध्यक्षतामा बुधबार सम्पन्न साधारणसभाले बोनस सेयर वितरणपछिको चुक्ता पुँजीको १४.२८ प्रतिशतका दरले हुने ७ः१ प्रतिशत हकप्रद सेयर जारी गर्ने प्रस्ताब पनि पारित गरेको छ ।
२३ वर्षदेखि सेवारत हिमालयन बैंक नेपालको वित्तिय क्षेत्रको अग्रणी मध्येको सुरक्षित र भरपर्दो बैंक भएको बैंकका अध्यक्ष श्रेष्ठले उल्लेख गरे । उनले स्वस्थ बैंकिङ्ग प्रणालीको विकास गर्दै जनताको विश्वास अनुरुप सुलभ तथा स्तरीय सेवा पुर्‍याउने लक्ष्यमा बैंक सदाझैं प्रतिबद्धा जनाए ।
हालसम्म बैंकले ७३ अर्व ५३ करोड निक्षेप संकलन र ५५ अर्व ४२ करोड कर्जा प्रवाह गरेको जानकारी गराउनु भयो जुन अघिल्लो वर्षको तुलनामा क्रमशः १३.७० र १९.३३ प्रतिशतले बढी हो ।
यो वर्ष पाँच शाखा र चार एटीएम थप्ने
यो वर्ष पाँच स्थानमा नयाँ शाखाह र ४ एटीएम स्थापना गर्ने अध्यक्ष श्रेष्ठले बताए । त्यसैगरी ५०० थप पस टर्मिनल विस्तार गर्ने उनले जानकारी दिए । हाल बैंकले देशभर ४२ शाखा र ८० एटीएममार्फत ग्राहकलाई वित्तीय सेवा उपलब्ध गराउँदै आएको छ ।
मलेसियामा बैंकको सम्पर्क कार्यालय खोलिएको जानकारी दिंदै विपे्रषण व्यवसाय प्रबर्द्घनकालागि बैंक निरन्तर प्रयासरत रहने पनि अध्यक्ष श्रेष्ठले सभामा जानकारी दिए ।
अघिल्लो वर्षसँग तुलना गर्दा
अघिल्लो वर्षको तुलनामा गत वर्ष बैंकले उल्लेख्य प्रगति हासिल गरेको छ । बैंकका अधिकांस वित्तीय सुचकांकहरु बढेका छन् । ०७१ असार मसान्तको तुलनामा ०७२ असार मसान्तमा बैंकको निक्षेप १३.७० प्रतिशतले वृद्धि भई ७३ अर्ब ७३ करोड रुपैयाँ पुगेको छ भने कर्जा १९.३३ प्रतिशतले बढेर ५५ अर्ब ४२ करोड ८० लाख रुपैयाँ पुगेको छ ।
त्यसैगरी यस अवधिमा बैंकको खुद सम्पत्ति १४.३९ प्रतिशतले बढेर ६ अर्ब ९५ करोड ८९ लाख रुपैयाँ र कुल सम्पत्ति १३.४३ प्रतिशतले बढेर ८४ अर्ब ७५ करोड ३३ लाख रुपैयाँ पुगेको अध्यक्ष श्रेष्ठले सभालाई जानकारी दिए ।
सामाजिक उत्तरदायित्वमा २ करोड ११ लाख
बैंकले गत वर्ष संस्थागत सामाजिक उत्तरदायित्वमा २ करोड ११ लाख रुपैयाँ खर्च गरेको छ । बैशाख १२ गते गएको बिनासकारी भूकम्प पीडितहरुको राहत तथा उद्दारका लागि १ करोड र विदेशी साझेदारको तर्फबाट १ करोड रुपैयाँ गरी २ करोड र भूकम्प पीडितलाई ११ लाख रुपैयाँ बराबरको सौर्य बक्ति प्रदान गरेको अध्यक्ष श्रेष्ठले बताए ।
एक जना नयाँ सञ्चालक थपिए
साधारणसभाले एक जना नयाँ सञ्चालक थपेको छ । साधारण सेयरधनीका तर्फबाट सुरेन्द्र सिलवाल बैंकको सञ्चालक समितिमा निर्विरोध निर्वाचित भएका हुन् । एन ट्रेडिङको तर्फबाट प्रतिनिधित्व गर्ने बैंकका अध्यक्षसमेत रहेका मनोजबहादुर श्रेष्ठ, अबिब बैंक पाकिस्तानका तर्फबाट प्रतिनिधित्व गर्ने सलिम अम्लानी तथा म्युचुअल ट्रेडिङ कम्पनीको तर्फब्ाट प्रतिनिधित्व गर्ने पीपी खेतानले निरन्तरता पाएका छन् ।
छायाँ इन्टरनेशनलको तर्फबाट प्रचण्डबहादुर श्रेष्ठ तथा आभा इन्टरनेशनलको तर्फबाट तर्फबाट सुशीलबिक्रम थापा र व्यावसायिक विशेषज्ञको तर्फबाट उपेन्द्रकेशरी पौडेलले पनि सञ्चालक पदमा निरन्तरता पाएका छन् ।",bank
"﻿९ पुस, काठमाडौं । अधिक तरलता व्यवस्थापन गर्न निक्षेप संकलनको उपकरण प्रयोग गरिरहेको राष्ट्र बैंकले बिहीबार पनि बैंकिङ प्रणालीबाट ५ अर्ब रुपैयाँ निक्षेप उठाउने भएको छ ।
राष्ट्र बैंक चालू आर्थिक वर्षको हालसम्म २ खर्ब ९० अर्ब रुपैयाँ तरलता प्रशोचन गरिसकेको छ । राष्ट्र बैंकले हालसम्म २५ पटक निक्षेप संकलन, ३० पटक रिभर्स रिपो र ५ पटक आउटराइटसेल मार्फत राष्ट्र बैंकले उक्त रकम उठाएको हो ।
तराई आन्दोलन र भारतीय नाकाबन्दीका कारण मुलुकमा आर्थिक गतिविधि ठप्प भएपछि बैंकिङ प्रणालीमा थुपि्रएको अधिक तरलता व्यवस्थापन गर्न राष्ट्र बैंकलाई निकै कठिन परेको छ ।
राष्ट्र बैंकले बिहीबार उठाउने निक्षेप ९० दिनपछि अर्थात् आगामी चैत १० गते फिर्ता गर्ने जनाएको छ । बैंक तथा वित्तीय संस्थाहरुले दिउसो २ बजेदेखि अनलाइनमार्फत बिडिङ गर्नुपर्ने राष्ट्र बैंकले जनाएको छ । निक्षेप संकलनको बोलकबोल बहुव्याजदर प्रणालीमार्फत गरिने छ । वाणिज्य बैंक, विकास बैंक र फाइनान्स कम्पनीले मात्रै यो निक्षेप खरिद गर्न सक्नेछन् ।
गोप्य बोलकबोलमार्फत निक्षेप राख्ने संस्थाहरुले व्याजदर छनोट गर्नुपर्ने र संस्थाहरुले छनोट गरेकोमध्ये सबैभन्दा कमलाई आधार मानेर व्याजदर दिने राष्ट्र बैंकले जनाएको छ । यसअघि मंगलबार उठाएको निक्षेपको व्याजदर ०.८३ प्रतिशत कायम भएको थियो ।
बोलकबोल गरेको रकम बैंक तथा वित्तीय संस्थाहरुले अनिवार्य नगद मौज्दातमा गण्ना गर्न पाउने छैनन् । तर, तरलता अनुपातमा भने यस्तो रकम राख्न पाउने राष्ट्र बैंकले जनाएको छ ।",bank
"﻿९ पुस, काठमाडौं । मालिका विकास बैंकको सञ्चालक समितिले सुेयरधनीहरुलाई चुक्ता पुँजीको २९.१४ प्रतिशत बोनस सेयर दिने घोषणा गरेको छ । गत आर्थिक वर्षको नाफाबाट बैंकले चुक्ता पुँजी बढाउन सेयरधनीलाई बोनस सेयर दिने निर्णय गरेको हो ।
नियामक नेपाल राष्ट्र बैंकले र संस्थाकै आगामी साधारणसभाले स्वीकृति दिएपछि मात्रै बोनस सेयर निवतरण गरिने छ ।
बोनस सेयर वितरण गरेपछि बैंकको चुक्ता पुँजी ३१ करोड ३२ लाख रुपैयाँ पुग्नेछ । यही पुस ३० गते धनगढीमा बैंकको १६औ वाषिर्क साधारणसभा हुँदैछ ।",bank
"﻿९ पुस, काठमाडौं । अर्थमन्त्री विष्णु पौडेल र राष्ट्र बैंकका गभर्नर डा. चिरञ्जीबी नेपालबीच कसलाई डेपुटी गभर्नर बनाउने भन्ने सहमति हुन नसक्दा डेपुटी गभर्नरका लागि नाम सिफारिस हुन सकेन ।
अर्थमन्त्री र गभर्नरबीच छलफल भएर कुरा मिले गभर्नरले आजै चार जना कार्यकारी निर्देशकको नाम सिफारिस गर्नेछन् । र,  मन्त्रिपरिषदले दुई जनालाई आगामी पाँच वर्षे कार्यकालका लागि नियुक्ति गर्नेछ ।
तर, अर्थमन्त्री र गभर्नरका आ-आफ्नै दाउका कारण कसलाई डेपुटी गभर्नर बनाउने भन्ने टुंगो लाग्न नसकेको हो । डेपुटी गभर्नरद्धय गोपालप्रसाद काफ्ले र महाप्रसाद अधिकारीको पाँच वर्षे कार्यकाल पुरा हुने आज (बिहीबार) अन्तिम दिन हो ।
सरकारको नेतृत्व एमालेले गरिरहेको छ । राष्ट्र बैंकका गभर्नर कांग्रेस निकट हुन् । अर्थमन्त्रीले दुबैजना डेपुटी गभर्नर आफ्ना मान्छे बनाउन खोजिरहेका छन् भने गभर्नरले एकजना डेपुटी गभर्नर आफू निकटलाई बनाउन खोजिरहेका छन् ।
यसै विषयमा अर्थमन्त्री र गभर्नरबीच खुलेर कुरा हुन नसक्दा नाम सिफारिसमा ढिलाई भएको हो । अर्थमन्त्रीले पनि नाम मागेका छैनन भने गर्नरले पनि आजै नाम दिने छाँटकाँट देखाएका छैनन् ।
राष्ट्र बैंककै कार्यकारी निर्देशकहरुमध्येबाट गभर्नरले एक जनाका लागि दुई जनाका दरले गरी रिक्त रहेका दुई डेपुटी गभर्नर पदका लागि चार जनाको नाम सिफारिस गर्नुपर्ने र गभर्नरले सिफारिस गरेका मध्येबाट २ जनालाई सरकारले डेपुटी गभर्नरमा नियुक्ति गर्नुपर्ने कानूनी व्यवस्था छ ।
राष्ट्र बैंकमा १६ जना कार्यकारी निर्देशक छन्, जसमध्ये १० जना डेपुटी गभर्नर बन्न तीब्र दौडधूपमा छन् । चार जना कांग्रेस निकट, चार जना एमालेनिकट र एक जना माअेावादी निकट मानिने कार्यकारी निर्देशकहरु शक्तिकेन्द्रमा धाइरहेका छन् भने सिफारिमा नाम पार्न गभर्नरसँग नजिकिने प्रयास गरिरहेका छन् ।
एमालेसँग निकट रहेका कार्यकारी निर्देशक चिन्तामणि सिवाकोटी, जनकबहादुर अधिकारी, भिष्म ढुंगाना र लक्ष्मी प्रपन्न निरौला नयाँ डेपुटी गभर्नर बन्ने चर्चा छ भने कांग्रेससँग निकट रहेका शिवनाथ पाण्डे, त्रिलोचन पंगेनी, नारायण पौडेल र बिनोद आत्रेयको नाम नयाँ डेपुटी गभर्नरका लागि चर्चामा छन् ।
सत्ता साझेदार एमाओवादीले पनि दाबी गरिरहेकाले एमाओवादीनिकट मानिने कार्यकारी निर्देशक डा. मिनबहादुर श्रेष्ठको नाम पनि नयाँ डेपुटी गभर्नरका लागि चर्चामा छ ।
तर, अर्थमन्त्रीलाई गभर्नर र गभर्नरलाई अर्थमन्त्री चाहिने महसुस गरी एकआपसमा सल्लाह गरेर नै नयाँ डेपुटी गभर्नर नियुक्ति गर्ने तयारी गरिरहेको समाचार स्रोतहरु बताउँछन् । दुइजनाबीच सल्लाह भएर डेपुटी गभर्नर नियुक्ति भए अर्थमन्त्रीका तर्फबाट एमालेनिक एक जना र गभर्नरका तर्फबाट कांग्रेसनिकट एकजना डेपुटी गभर्नर बन्ने बलियो संभाबना छ ।
सम्बन्धित समाचारहरू
यस्तो छ, डेपुटी गभर्नरका दाबेदारको जागिरे बृतान्त
कुन डेपुटी गभर्नरका उम्मेद्वारको योग्यता कति ? (बायोडाटासहित) ",bank
"﻿९ पुस, काठमाडौं । यतिखेर राष्ट्रको ढुकुटीको प्राविधिक व्यवस्थापन गर्ने निकाय नेपाल राष्ट्र बैंकको डेपुटी गभर्नरपदका लागि दौडधूप तीब्र छ ।
बिहीबार डेपुटी गर्नरद्धय गोपाल काफ्ले र महाप्रसाद अधिकारीले पाँच वर्षे कार्यकालको अन्तिम दिन हो । डेपुटी गभर्नर राष्ट्र बैंकका कार्यकारी निर्देशकहरुबाटै छान्नुपर्ने कानूनी व्यवस्था छ ।

कार्यकारी निर्देशकमध्येबाट गभर्नरले चार जनाको नाम डेपुटी गर्भनरका लागि सिफारिस गर्छन् । गभर्नरले सिफारिस गरेकामध्ये २ जनालाई मन्त्रिपरिषदले नियुक्ति गर्नुपर्ने कानूनी व्यवस्था छ ।
डेपुटी गभर्नर पद सरकारको सचिवसरह हो । राष्ट्र बैंकभित्र भने  डेपुटी गभर्नर गभर्नरको सहयोगी हो । डेपुटी गभर्नर दैनिक काम कारबाही गर्ने उच्च व्यवस्थापनका साथै राष्ट्र बैंकको सञ्चालक समितिका बरिष्ठ सदस्य पनि हुन् ।
गभर्नरको सिफारिसमा र अर्थमन्त्रीको प्रस्ताबमा मन्त्रिपरिषदले नियुक्ति गर्ने भएकाले डेपुटी गभर्नरको पद राजनीतिक नियुक्ति हो । पाँच वर्षअघि काफ्ले कांग्रेस र अधिकारी एमालेको कोटाबाट डेपुटी गभर्नरमा नियुक्ति भएका थिए ।
राष्ट्र बैंकमा १६ जना कार्यकारी निर्देशक छन् । जसमध्ये एक दर्जन कार्यकारी निर्देशकहरु नयाँ डेपुटी गभर्नरका लागि तीब्र दौडधूपमा छन् । सिनियर कार्यकारी निर्देशकदेखि कान्छा कार्यकारी निर्देशकहरु सबै पद हत्याउन लागि परेका छन् ।
यो पनि पढ्नुहोस्- कुन डेपुटी गभर्नरका उम्मेद्वारको योग्यता कति ? (बायोडाटासहित)

यस्तो छ राष्ट्र बैंकका कार्यकारी निर्देशकको इतिवृत्तान्त ।


नाम
जन्म मिति
राष्ट्र बैंकमा प्रवेस
कार्यकारी निर्देशकमा बढुवा
अबकास पाउने मिति
प्रदिपराज पाण्डे
२०१४/११/०७
२०४३/०४/०१
२०६६/०५/०८
२०७२/११/०७
हरिप्रसाद काफ्ले
२०१८/०७/०७
२०४४/११/०५
२०६६/०५/०८
२०७३/०५/०८
त्रिलोचन पंगेनी
२०१६/०१/११
२०४४/११/०५
२०६७/०६/०३
२०७४/०१/११
डा. मिनबहादुर श्रेष्ठ
२०१७/१०/२०
२०४४/११/०५
२०६८/०६/१५
२०७५/०६/१५
महेश भट्टराई
२०१५/०१/०९
२०४४/११/१६
२०६८/०६/१५
२०७४/११/१५
शिवराज श्रेष्ठ
२०२३/०४/१५
२०४६/१०/०८
२०७०/०८/१०
२०७६/१०/०८
नारायणप्रसाद पौडेल
२०२३/१०/२९
२०४६/०२/२५
२०७०/०८/१०
२०७६/०२/२५
नरबहादुर थापा
२०१८/११/०५
२०४६/०२/२५
२०७१/०५/१०
२०७६/०२/२५
डा. बिनोद आत्रेय
२०१५/०७/०३
२०४०/१०/०१
२०७१/०५/१०
२०७३/०४/०४
जकबहादुर अधिकारी
२०१८/०२/१०
२०४६/०२/२५
२०७१/०५/१०
२०७६/०२/१०
भिष्मराज ढुंगाना
   २०१९/०१/१०
२०४६/०२/२५
२०७२/०४/११
२०७६/०२/२४
चिन्तामणि शिवाकोटी
   २०२२/०४/०६
२०४४/१२/०७
२०७२/०४/११
२०७४/१२/०६
लक्ष्मी प्रपन्न निरौला
   २०२१/११/०६
२०४६/१०/०८
२०७२/०४/११
२०७६/१०/०७
डा.शंकरप्रसाद आचार्य
२०१७/०४/२८
२०४६/०२/२५
२०७२/०४/११
२०७५/०२/२४
राजन बिक्रम शाह
२०१९/०५/०२
२०४३/०४/०१
२०७२/०४/११
२०७३/०३/३०
शिवनाथ पाण्डे
२०१९/०५/०४
२०४२/०१/०३
२०७२/०४/०११
२०७३/०९/०३
",bank
"﻿यादव हुमागाई
काठमाडौं, ९ पुस – एउटा बैंकको खाताबाट अर्को बैंकको खातामा चेकबिनै रकम भुक्तानी गर्न सकिने भएको छ । बैंक÷वित्तीय संस्थाको अकाउन्ट पेयी (ऐसी) चेकमा विद्युतीय प्रणालीबाट भुक्तानी सेवा दिँदै आएको नेपाल क्लियरिङ हाउसले अन्तरबैंक भुक्तानी प्रणाली (आईपीएस) सेवासमेत सञ्चालन गर्न लागेको हो ।
यो सेवा सुरु भएपछि सेवाग्राहीले आफ्नो खाताको रकम अर्को बैंक खातामा सिधै भुक्तानी दिन सक्नेछन् । अहिले चेक नै काट्नुपर्ने बाध्यता छ ।
“आईपीएस सेवा सुरु भएपछि ग्राहकले अनलाइनमार्फत या बैंकमा फर्म भरेर अर्को बैंकको खातामा रकम भुक्तानी दिन सक्नेछन्,” क्लियरिङ हाउसका प्रमुख कार्यकारी अधिकृत निलेशमान सिंह प्रधानले भने, “अहिले बैंक÷वित्तीय संस्थाबीच सम्झौता भइरहेको छ, वैशाखसम्ममा सेवा सुरु गरिसक्छौं ।”
यो सेवासँगै सर्वसाधारणले साधारण सेयर (आईपीओ) भर्दा नपरेको रकम पनि सिधै खातामा जम्मा हुनेछ । अहिले आईपीओमा नपरेको रकम सेयर भर्ने व्यक्तिको खातामा जम्मा हुने गरी अकाउन्ट पेयी चेक प्रयोग दिइन्छ । यस्तो चेक लिन र बैंकमा जम्मा गर्न लाइन बस्नुपर्ने बाध्यता छ । “हाम्रो सेवा सुरु भएपछि आईपीओ आवेदनकर्ताले फर्ममा उल्लेख गरेको खातामा नपरेको रकम सिधै जम्मा गर्न सकिन्छ,” प्रधानले भने ।
प्रधानका अनुसार यो प्रणालीअन्तर्गत ग्राहकको रकम स्थानान्तरणका साथै बोसन, बिल, बिमा कम्पनीको प्रिमियम, सामाजिक सुरक्षा भत्ता, पेन्सन÷तलब, रेमिट्यान्सलगायतका भुक्तानी सिधै सम्बन्धित व्यक्ति वा संस्थाको खातामा गर्न सकिनेछ । ग्राहकले यी सेवा लिन भने सम्बन्धित संस्था यो प्रणालीमा सदस्य भएकै हुनुपर्नेछ भने निश्चित शुल्कसमेत तिर्नुपर्नेछ । शुल्कबारे राष्ट्र बैंकले कार्यविधि तय गर्ने प्रधानले बताए ।
आईपीएस सेवा सञ्चालनका लागि क्लियरिङ हाउसले धमाधम बैंक÷वित्तीय संस्थासँग सम्झौता गरिरहेको छ । हालसम्म सिद्वार्थ, सिटिजन्स, हिमालयन, एनएमबी, प्रभु, सनराइज, नेपाल इन्भेस्टमेन्ट, स्ट्यान्डर्ड चार्टर्ड गरी ८ बैंकका साथै कैलाश विकास बैक र गुडविल फाइनान्ससँग सम्झौता भइसकेको छ । आईपीएस प्रणालीबाट हुने कारोबार पारदर्शी हुने, अधिकतम संख्यामा हुने कारोबार सहजै गर्न सकिने र जोखिमसमेत न्यूनीकरण हुने दाबी कम्पनीको छ ।
अहिले क्लियरिङ हाउसले १२५ वित्तीय संस्थाका २६३२ शाखाबाट खिचिएका चेक विद्युतीय प्रणालीमार्फत राफसाफ गराउँदै आएको छ ।
  अब एउटा बैंकबाट अर्को बैंकमा बिनाचेक भुक्तानी        ",bank
"बैंकको निक्षेप १.१७ प्रतिशतले बढेर १ खर्ब ४८ अर्ब रुपैयाँ पुगेको छ भने कर्जा २३ प्रतिशतले वृद्धि भएर १ खर्ब ६ अर्ब पुगेको छ । बैंकको निक्षेपको तुलनामा कर्जाको अनुपात ७१.७८ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ६७.३१ प्रतिशत रहेको बैंकको वित्तीय विवरणमा उल्लेख छ । बैंकसँग लगानीको लागि पर्याप्त पूँजी रहेको देखिन्छ । बैंकको कुल कर्जा लगानीमा ६७ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ७२ अर्ब २८ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा ३३ करोड रुपैयाँ राखेको छ । बैंकको खराब कर्जाको अनुपात २.९२ प्रतिशत रहको छ भने करिब १ सय २९ प्रतिशत गरेको उल्लेख छ । बैंकको सेयरमा प्रतिफल २०.९३ प्रतिशतबाट बढेर २३.५४ प्रतिशत भएको छ । बैंकको चुक्ता पूँजी ८ अर्ब ५८ करोड रहेको छ भने सञ्चितीमा ३ अर्ब ८२ करोड रुपैयाँ रहेको छ ।
",bank
"﻿९ पुस, काठमाडौं । राष्ट्र बैंकले चुक्ता पुँजी बढाउनु पर्ने व्यवस्था गरेपपछि पहिलोपटक दुई वाणिज्य बैंकले समकक्षी संस्थासँग मर्जर प्रक्रिया अगाडि बढाएका छन् । बैंक अफ काठमाण्डू र लुम्बीनी बैंकले बिहीबार एकआपसमा गाभिने सम्झौता गरेका हुन् ।
आर्थिक वर्ष २०७२/७३ भित्र मर्जर प्रक्रिया पुरा गरी बैंक काठमाण्डू लुम्बीनीका नाममा एकीकृत कारोबार गर्ने लक्ष्य राखिएको छ ।
मर्जरसम्बन्धी सम्झौतापत्रमा बैंक अफकाठमाण्डू अध्यक्ष सत्य नारायणमानन्धर तथा संचालक प्रा.डा. हेमराज सुबेदीले र लुम्बिनी बैंकका अध्यक्ष प्रकाश श्रेष्ठ तथा संचालक सुवर्णलाल श्रेष्ठले हस्ताक्षर गरे ।
मर्जरको निमित्त बैंक अफकाठमाण्डू र लुम्बिनी बैंकबीच सेयर आदानप्रदा रेसियो (स्वाप) १ः०.८३ पप्रतिशत हुने सहमति भएको छ ।
नियमनकारी निकाय र दुबै बैंकका साधारण सभाबाट स्वीकृति प्राप्त भएपश्चातमात्र सहमति कार्यान्वयन हुनेछ ।
दुबै बैंकले आर्थिक वर्ष २०७३/७४ भित्रन्युनतमपूँजी ८ अर्ब पुर्‍याउनु पर्ने नेपाल राष्ट्र बैंकको निर्देशन अनुरुप तयार पारेका पूँजी योजनाका आधारमा यो सहमती गरेको बताएका छन् ।
बैंक अफकाठमाण्डूको आर्थिक वर्ष २०७१/७२ मा चुक्ता पूँजी २ अर्ब १२ करोड रहेको थियो, जुन प्रस्ताव गरिएको बोनस सेयरको स्वीकृति पश्चात २ अर्ब ६७ करोड रुपैयाँ पुग्नेछ ।
त्यसैगरी, लुम्बिनी बैंक लि.को आर्थिक वर्ष २०७१/७२माचुक्तापूँजी २ अर्ब रहेको थिया,े जुन प्रस्तावगरिएको बोनस शेयरको स्वीकृतिपश्चात २ अर्ब ३० करोड रुपैयाँ पुग्नेछ ।
बैंक अफकाठमाण्डूका हाल देशभर विभिन्न स्थानमा ५१ शाखा संचालनमा रहेका छन् भने ५ थप नयाँ शाखा पनि खोलिने क्रममा छन् । लुम्बिनी बैंकका देशभर १८ स्थानमा शाखा रहेकाछन् । त्यसैगरी, बैंक अफकाठमाण्डूका ५७ एटीएम र लुम्बिनी बैंकका ५ एटीएम संचालनमा छन् ।
यस मर्जरबाट दुबै बैंकले आफ्नो पूँजी योजनाअनुरुप न्युनतम चुक्ता पूँजी पुर्‍याउन सहज हुने उद्देश्य लिएका छन् । साथै, यसबाट बैंकको आकारमा उल्लेख्य बृद्धिहुने, उत्पादकत्व बढ्ने, जोखिम बहन गर्न सक्ने क्षमता अभिबृद्धि हुने तथा देशको वित्तीय पहुँचमा सकारात्मक योगदान पुर्‍याउने आदिजस्ता लक्ष्य पनि लिइएको छ ।",bank
"﻿काठमाडौं, १० पुस : शुक्रबार सुनको भाउ बढेको छ । बिहीबार तोलामा सय रुपैयाँले घटेको सुनको भाउ शुक्रबार फेरि एकसय रुपैयाँले बढेर ४८ हजार तीन सयमा किनबेच भएको छ । बिहीबार सुनको भाउ तोलामा ४८ हजार दुई सय रुपैयाँ थियो ।
यो हप्ताको पहिलो दिन आइतबार सुनको भाउ ४८ हजार रुपैयाँ थियो । दुई दिन बुधबार र बिहीबार सुनको भाउ ओरालो लागेको थियो । शुक्रबार फेरि बढेर बुधबारको मूल्य नै कायम भयो ।
सुनको भाउ बढेपनि यो हप्ता चाँदीको भाउ भने स्थिर नै रह्यो । चाँदी शुब ??ार पनि बिहीबार कै मूल्य तोलाको ६ सय ७५ रुपैयाँमा कारोबार भएको छ ।
मगंलबार तोलामा ५ रुपैयाँले बढेर चाँदी ६ सय ८० रुपैयाँमा कारोबार भएको थियो । बुधबार ५ रुपैयाँले बढेर तोलाको ६ सय ७५ रुपैयाँ कायम भएको थियो ।
  शुक्रबार सुनको भाउ एक सयले बढ्यो        ",bank
"﻿१२ पुस, काठमाडौँ। निर्धन उत्थान बैंक लिमिटेडले गत आर्थिक वर्षमा ४ करोड ४० लाख नापफा कमाएको छ । बैंकका अध्यक्ष गणेशबहादुर थापाले पेस गर्नुभएको सो लाभांशसम्बन्धी प्रस्तावलाई बैंकको शनिबार भएको वार्षिक साधारणसभाले पारित गरेको छ ।
सञ्चालक समितिले प्रस्ताव गरे बमोजिम बैंकको गत असार मसान्तसम्मको चुक्ता पुँजी ३३ करोड ६० लाख रहेको छ । त्यसैगरी बैंकको अधिकृत पुँजी रु ५० करोड वृद्धि गरी रु सय करोड पु¥याउने विशेष प्रस्ताव पनि साधारणसभाले पारित गरेको बैठकका सञ्चालक समिति सदस्य अच्युत जोशीले जानकारी दिए ।
बैंकको चुक्ता पुँजीअनुसार १६ करोड बोनस सेयर जारी गर्ने, बैंकको प्रबन्धपत्र संशोधनका लागि सञ्चालक समितिलाई अख्तियारी दिनेलगायतका प्रस्ताव पनि सर्वसम्मतले पारित भएको जोशीले बताए ।
अध्यक्ष थापाले यो वर्ष बैंकको नीति तथा कार्यक्रम र बजेट तर्जुमा गर्दा संस्थागत वृद्धिलाई प्रभावकारीरुपमा व्यवस्थापन गर्न कार्यक्रमको गुणस्तर सुधारमा केन्द्रित भई क्षमता अभिवृद्धि र सञ्चालन प्रणालीमा समयसापेक्ष सुधार तथा सुदृढीकरण गर्दै कार्यक्रम विस्तार गर्ने एक सूत्रीय लक्ष्य लिएको बताए ।
ग्रामीण क्षेत्रका गरिब परिवारका महिलाको आर्थिक, सामाजिक विकासका लागि बिनाधितो सामूहिक दायित्वमा कर्जा लगानी गर्दै आइरहेको बैठकले चालु आवमा दुई लाख ७३ हजार ग्राहकसमक्ष सेवा पु¥याउने योजना बनाएको बैंकका प्रमुख कार्यकारी अधिकृत जनार्दनदेव पन्तले जानकारी दिए ।
",bank
"﻿१३ पुस, गौशाला । नेपालमा बन्द हडतालका कारण भारतीय रुपैयाँको अभावमा अहिले हजाराैं नेपाली ग्राहक भारतीय बजारमा ठगिन र लुटिन बाध्य भएका छन् ।
महोत्तरीका सीमासँग जोडिएको भारतीय बजारहरु भिट्ठामोड, सुरसण्ड, सीतामढी, मधवापुरलगायतका बजारमा नेपाली रुपैयाँको ठूलो अवमूल्यन गरेर व्यापारीले नेपाली ग्राहकलाई लुटिरहेका छन् ।
भारतीय बजारहरुमा सरसामान खरिद गर्न पुगेका नेपालीसँग भारतीय व्यापारीले एक सय भारुको सट्टा १७५ नेपाली रुपैयाँसम्म लिने गरेको जलेश्वर– ४ का शिवचन्द्र चौधरीले बताए ।
भारतीय बजारमा किनमेल वा आवश्यक कामका लागि पुग्ने नेपालीले एक हजार नेपाली दिएमा ५ सय ८० मात्रै भारु दिने गरेको मनराका सत्यनारायण मण्डलले बताए ।
त्यस्तै कोल्हुवा वगेया बस्ने रवीन्द्र ठाकुरले आफूले सीमापारिको बजारमा गएर रु एक सय नेपाली दिँदा ५८ रुपैयाँ भारुमात्रै पाएको उल्लेख गरे ।
महोत्तरी, धनुषा, र सिन्धुलीसम्मका ग्राहकहरु महोत्तरीसँग जोडिएका विभिन्न नाकापारिका बजारमा गएर सरसामान खरिद गर्ने गर्दछन् भने अहिले भारतीय व्यापारीहरु नेपालीसँग मनपरी ढङ्गले एक सय भारुका लागि १७२ देखि १७५ र कसै कसैले १ सय ८० सम्म पनि असुली गर्ने गरेको सर्वसाधारण उपभोक्ताले बताएका छन् ।
महोत्तरीको सीमासँग जोडिएका विभिन्न भारतीय बजारमा दैनिक पाँच हजारभन्दा बढी नेपाली ग्राहक जाने गर्छन् भने दैनिक दुई करोडभन्दा बढीको सरसामान खरिद गर्ने गरेको भारतीय व्यवसायीहरुले स्वीकारेका छन् ।",bank
"﻿१३ पुस, काठमाडौं । पुस १२ गतेसम्ममा ८८.४० प्रतिशत सेयर अभौतिकीकरण (डिम्याट) भइसकेको नियाम निकाय नेपाल धितोपत्र बोर्डले जनाएको छ ।
नेपाल स्टक एक्सचेञ्जमा सूचीकृत २ सय ३२ कम्पनीहरुमध्ये १ सय २६ कम्पनीको सो परिणाम बराबरको सेयर अभौतिक भएको हो ।
बोर्डले अन्तिम पटक भन्दै गत मंसिर २० गते माघ १ गतेदेखि अभौतिक सेयरको मात्रै कारोबार हुने घोषणा गरेको थियो । बोर्डले निर्देश्न दिएपछि डिम्याट भएको सेयरको संख्या बढेको हो ।
रेजी, कारोबार रोक्का, निलम्बन, मर्जरमा रहेकाबाहेक जम्मा ५१ कम्पनीको धितोपत्र अभौतिकीकरण गर्न बाँकी रहेकोमा हाल थप २८ कम्पनीहरु अभौतिकरण प्रक्रियामा आईसकेको बोर्डका प्रवक्ता निरज गिरीले बताए । गिरीका अनुसार अब २३ सूचीकृत कम्पनीहरुको धितोपत्रमात्र अभौतिकीकरण हुन बाँकी रहेकोछ ।
अभौतिकीकरण प्रक्रियानि रन्तररुपमा चलिरहने प्रक्रिया भएकोले तत्काल सेयर खरीदबिक्री गर्नु नपर्ने लगानीकर्ताहरुले आफ्नो सहजतामा धितोपत्रअ भौतिकीकरण गर्न बोर्डले आहृवान गरेको छ ।
धितोपत्र बोर्डको निर्देशन अनुसार पुस मसान्तसम्ममा सबै सूचीकृत कम्पनीहरुको सेयर डिम्याट (अभौतिक) गरिसक्नुपर्ने छ ।
सम्बन्धित समाचारमाघ १ गतेबाट ‘डिम्याट’ सेयरको मात्रै कारोबार हुने",bank
"﻿दिननाथ बराल
पोखरा, २० पुस : पोखराको फेवा विकास बैंकमा उत्पन्न भएकोे बिवाद अन्त्य हुने संकेत देखिएको छ । फेवा विकास बैंकको हालै सम्पन्न सेयर सदस्यहरुको बृहत भेला र लगत्तै बसेको संचालक तथा सेयरधनीहरुको बैठकले बिवाद टुंगाउने गरी साधारणसभा वोलाउने सहमति भएको छ ।
बरिष्ठ अधिवक्ता कृष्णबहादुर थापा संयोजक रहेको सो समितिले लगानी कर्ताहरुको सुझावलाई मध्यनजर राख्दै तत्काल मर्जरमा जानुभन्दा पनि फागुन मसान्तभित्र साधारण सभा गर्ने सर्वसम्मत सहमति गरेको हो । साधारणसभाले दिने म्याण्डेट अनुसार बैंकका गतिविधि अगाडि बढाउन बैंकका सबै संचालकहरु तयार भएपछि बिवादले निकास पाउने संकेत देखिएको हो । यसका लागि माघ मसान्त भित्र नेपाल राष्ट्र बैंकबाट स्वीकृति लिने प्रक्रिया अगाडि बढाइएको बरिष्ठ अधिवक्ता थापाले बताए ।
साधारण सभाबाट नयाँ संचालक समिति गठन हुने र त्यही समितिले बैंकलाई अगाडि बढाउने उनले बताए । उनले भने “तत्काल मर्जरमा जानु भन्दा पनि साधारणसभाबाट अनुमति लिएर अगाडि बढ्ने निर्णय भएको छ ।” सो निर्णयलाई कार्यान्वयन गराउनको लागि बरिष्ठ अधिवक्ता कृष्णबहादुर थापाकै संयोजकत्वमा पाँच सदस्यीय अनुगमन समिति गठन गरिएको छ । समितिमा सुशील गौचन र दिलबहादुर गुरुङ, सेयरधनी टुवराज बास्तोला र देवीप्रसाद अर्याल रहेका छन् । अनुगमन समितिले वर्तमान संचालक समितिले यो सहमति कार्यान्वयन गरे नगरेको अनुगमन गर्दै छिटो काम गराउन निर्देशन दिनेछ ।
बैंकका अध्यक्ष जगनबहादुर गुरुङ बैंक मर्जर प्रक्रियामा असहमत देखिएपछि संचालक समितिको बैठकले उनलाई अध्यक्षबाट हटाएर रामभक्त रञ्जितलाई अध्यक्ष चुनेपछि बैंकमा बिवाद चर्केकोे थियो । सो बिवाद अदालतसम्म पुग्यो भने बिजनेस युनिभर्सल डेभलपमेण्ट बैंकसँग हुने भनिएको मर्जर प्रक्रिया समेत अन्यौलमा परेको छ । मुद्धा अदालतमा विचाराधिन नै रहेकोले हाललाई रामभक्त रञ्जितकै अध्यक्षतामा साधारणसभा गरिने र अदालतले पुनस्र्थापना गराएमा भने जगनबहादुर गुरुङलाई नै अध्यक्ष कायम गरिने सहमति समेत भएको थापाले बताए । यो सहमतिमा बैंकका सबै संचालकहरुको सहमति रहेकोले फेवाको बिवाद साम्य भएको थापाले बताई रहदा बैंकका अध्यक्ष जगनबहादुर गुरुङले हाल साधारणसभा वोलाउने बाहेक केहि निणर्य नभएको प्रतिकृया दिए । उनले भने,“मुद्धा विचाराधिन अबस्थामा छ, अव वोलाउने साधारण सभाले जे पारीत गर्छ त्यसलाई मैले मान्ने छु ।”
  फेवा विकास बैंकको बिवाद मिल्ने संकेत        ",bank
"﻿२० पुस, काठमाडौं । एभरेष्ट बैंक लिमिटेडले जारी गर्न लागेको ६० करोड रुपैयाँ बराबरको ६ लाख थान ऋणपत्र नेपाल स्टक एक्सचेञ्जमा सूचिकृत भएको छ । सोमबार प्रतिऋणपत्र एक हजार रुपैयाँ मुल्यकत्त ऋणपत्र सूचिकरण गर्ने सम्झौता भएको छ ।
२०७८ सालमा फिर्ता गर्ने उक्त ऋणपत्रमा वाषिर्क ८ प्रतिशत व्याजद दिने बैंकले जनाएको छ । व्याज प्रत्येक ६/६ महिनामा भुक्तानी गरिने बताइएको छ ।
ऋणपत्र सूचिकरण सम्झौतापत्रमा बैंकको तर्फबाट प्रमुख कार्यकारी अधिकृत एके अहलुवालिया र नेपाल स्टक एक्सचेन्जको तर्फबाट महाप्रबन्धक सीताराम थपलियाले हस्ताक्षर गरे ।
एभरेष्ट बैंकले हाल आफ्ना ६१ वटा शाखाहरु, ५ एक्सटेन्सन काउन्टर, २४ राजस्व संकलन काउन्टर र ८३ एटिएम तथा बृहत बाहृय सन्जाल मार्फत उत्कृष्ट सेवाहरु प्रदान गर्दै आइरहेको छ ।",bank
"﻿मनोरञ्जन शर्मा
भैरहवा, २२ पुस : बैंक तथा बित्तिय सस्थाहरुले नेपाल राष्ट्र बैंकद्धारा निर्देशित कर्जाको प्रबाह सोचे अनुरुप गर्न नसकेपछी राष्ट्रबैंकले निर्देशित कर्जा थप प्रभाबकारी बनाउन क्षेत्रीय स्तरमा बित्तिय क्षेत्र समन्वय संयन्त्र निर्माण सुरु गरेको छ ।
बुधबार भैरहवामा नेपाल राष्ट्र बैंक अनुसन्धान बिभागद्धारा आयोजित क्षेत्रीय स्तरमा बित्तिय क्षेत्र समन्वय संयन्त्र निर्माण सम्बन्धि अन्तरक्रिया कार्यक्रममा निर्देशित कर्जालाई थप प्रभाबकारी बनाउन संयन्त्रण निर्माण गर्न सुरु गरिएको अनुसन्धान बिभागका कार्यकारी निर्देशक नर बहादुर थापाले बताए ।
नेपाल राष्ट्र बैंक र नेपाल सरकारले बाणिज्य बैंकहरुले निर्देशित कर्जा कार्यक्रम अन्तरगत उत्पादनशिल क्षेत्रमा कुल कर्जाको कम्तिमा २० प्रतिशत प्रबाह गर्नु पर्ने ब्यवस्था रहेकोमा २०७२ कात्तिकसम्म उक्त क्षेत्रमा कुल कर्जा ११ खर्ब ४१ अर्ब (११४१ अर्ब)को १५ दशमलब ७ प्रतिशत १ खर्ब ७९ अर्ब रुपैयाँ (१७९ अर्ब) मात्र प्रबाह भएको निर्देशक थापाले जानकारी दिए ।
बाणिज्य बैंकहरुले उत्पादनशिल कर्जा मध्ये कम्तीमा १२ प्रतिशत कृषि तथा उर्जा क्षेत्रमा प्रबाह गर्नु पर्ने ब्यवस्था रहेकोमा जम्मा ९ दशमलब ५ प्रतिशत अर्थात १ अर्ब ८ अर्ब मात्र प्रबाह भएको पाइएको छ ।  उत्पादनशिल क्षेत्रमा तोकिए बमोजिम अझै ४९ अर्ब लगानी न्यून छ ।
“बैंकर्शहरु कृषक ऋण माग्नै आउदैनन् भन्छन्, तर कृषकहरु बैंकले लगानीनै गर्दैन,ऋण दिदैनन भन्छन्,यो दुईको ग्याप पुरा नभए सम्म कर्जा लगानी बढ्न नसक्ने भएकाले सबैलाई यो कार्यक्रम बारे जानकारी दिनु पर्छ, चेतना, प्रचार प्रसारको अभाब लगायतका कारणले लगानी न्यून भएको छ ।” थापाले भने ।
“कृषकहरु कर्जा माग गर्नै आउदैनन् ,कति कृषकहरुलाई आग्रह गरेर ऋण प्रबाह गरेका छौं ।” सनराईज बैंक भैरहवाका प्रबन्धक सुनिल रानाले भने ।
ब्यावसायीक रुपमा कृषी प्रणाली नअपनाउदा सम्म कृषी लगानी बढ्न नसक्ने र कृषकहरु पनि ऋण खोज्न नआउने र साना रुपमा कृषी खेती गर्दै आएकाहरु अहिले बैंक तथा बित्तिय क्षेत्र तर्फ भन्दा पनि बचत तथा ऋण सहकारी सस्था तर्फ आकर्षित भएको मेघा बैंक भैरहवाका प्रबन्धक रामु पन्थीको भनाई छ ।
उत्पादनशिल कर्जा मध्येको कृषि तर्फ लगानी बढाउन सरकारलेनै यो कार्यक्रम बारे प्रचार प्रसार गरी आकर्षित गराउन मद्धत गर्नु पर्ने एनआईसी एसिया बैंक भैरहवाका प्रबन्धक दिनेश थापाले जनाए ।
  बाणिज्य बैंकहरुले उत्पादनशिल क्षेत्रमा लगानी बढाउन सकेनन्, ४९ अर्ब लगानी न्यून        ",bank
"﻿२४ पुस, काठमाडौं । कोरियामा कार्यरत नेपालीहरुले स्मार्ट बौंकिङ र एटिमबाट सिधै ग्लोबल आइएमई बैंकमा रकम पठाउन सकिने भएको छ । कोरियाको इन्डष्ट्रियल बैंक अफ कोरियाले प्रदान गर्दै आइरहेको स्मार्ट बैंकिङ र एटिएमबाट ग्लोबल बैंकमा रहेको आफन्तको नाममा सिधै पैसा पठाउन सकिने भएको हो ।
इन्डष्ट्रियल बैंक अफ कोरियाले प्रदान गर्ने स्मार्ट बैंकिङ एप डाउलोड गरी सोही एपमार्फत घरमै बसेर सजिलै पैसा पठाउन सक्ने ग्लोबल आइएमई बैंकले जनाएको छ । त्यस्तै, इन्डष्ट्रियल बैंक अफ कोरियामा खोलेको आफ्नो खातामा रकम जम्मा गरी सोही बैंकको जुनसुकै एटिएम आउटलेटमा गई एटिएम मेसिनले देखाएको निर्दैशनअनुसार पैसा पठाउन सकिने छ ।
ग्लोबल आइएमई बैंक र इन्डष्ट्रियल बैंक अफ कोरियाको सहकार्यमा स्मार्ट बैंकिङ र एटिएममार्फत पैसा पठाउन सकिने भएपछि अब नेपालमा पैसा पठाउन बैंकसम्म पुग्नुपर्ने झन्झटबाट मुक्ति मिल्नेछ ।
यसैगरि इन्डष्ट्रियल बैंक अफ कोरियाले कोरियाबाट नेपालमा पैसा पठाउँदा एक्सचेञ्ज रेटमा ३० प्रतिशत र रेमिट्यान्स शुल्कमा ५० प्रतिशत छुट समेत दिएको छ । यस्तै कोरियामा रहेका नेपालीहरुले कोरियामा नै खाता खोल्न चाहेमा कोरियास्थित ग्लोबल आइएमई बैंकको प्रतिनिधिसँग सम्र्पक गर्न सक्नेछन् ।
ग्लोबल आइएमई बैंकले अत्याधुनिक प्रविधियुुक्त मोवाइल बैंकिंङ्ग सेवा, इन्टरनेट बैंकिङ्ग सेवाको  साथमा अष्टे्रलिया, जापान, मलेसिया, भारत, दक्षिण कोरिया, कतार, युएई, बहराइन लगायतका मुलुकबाट रेमिट्यान्स सेवा समेत प्रदान गर्दे आइरहेको छ ।",bank
"﻿२५ पुस, काठमाडौं । यती डेभलपमेण्ट बैंकले ट्याक्सी चालकहरुलाई बैकिङ्ग साक्षरता तथा ट्राफिक सचेतना मुलक कार्यक्रम सम्पन्न गरेको छ । बैंकको संस्थागत सामाजिक उत्तरदायित्व अन्तर्गत ट्राफिक महाशाखा रामशाहपथ, काठमाडौमा कार्यक्रमको आयोजना गरेको जनाएको छ ।
कार्यक्रममा ट्राफीक महाशाखाका प्रमुख जय बहादुर चन्दले जिब्रोको गरीमा मिठो बोलीमा र मुस्कान सहितको ट्राफीक सेवाू को बारेमा जानकारी गराउँदै ट्याक्सी चालकहरुको पेशालाई मर्यादित गर्न सकिने उपायहरूका विषयमा जानकारी दिए । त्यसैगरी, ट्राफीक कार्यालयका प्रशिक्षक बिष्णु थापा र खड्ग आचार्यले ट्राफीक सचेतना प्रस्तुत गरे ।
कार्यक्रममा यती डेभलपमेण्ट बैंकको सामाजीक उत्तर दायीत्व शाखाकी प्रमुख दिपान्जली खकुरेलले बैकिङ्ग साक्षरता सम्बन्धी कक्षाहरु संचालन गरे । सहभागीहरुले ट्राफीक नियम तथा बैकिङ्ग साक्षरताबारे एकै पटक जानकारी प्राप्त गर्न पाएकोमा खुसी व्यक्त गरेका थिए भने कार्यक्रमबाट प्राप्त ज्ञानलाई दैनिक जीबनमा लागु गर्ने प्रतिबद्धता समेत ब्यक्त गरेका थिए ।",bank
"१५ कात्तिक, काठमाडौं । हिमालयन बैंकले २५ प्रतिशत बोनस सेयर दिने भएको छ । बैंकको मंगलवार साँझ बसेको सञ्चालक समितिको बैठकले २५ प्रतिशत बोनस सेयर सहित कर प्रयोजनको लागि नगद लाभांश पनि दिने भएको छ । बैंकको यो प्रस्ताव राष्ट्र बैंकबाट स्वीकृत हुन र साधारण सभाबाट पारित हुन बाँकी रहेको छ । हाल ६ अर्ब ४९ करोड चुक्ता पूँजी रहेको बैंकको बोनस वितरणपछि यो पूँजी ८ अर्ब ११ करोड रुपैयाँ पुग्नेछ ।
",bank
"﻿मिथिलेश कुमार यादव
सप्तरी, २५ पुस : आइडियल सहकारी संस्था राजविराजले अर्थिक वर्ष ०७१/०७२ मा ४० लाख नाफा कमाएको छ । संस्थाले वर्षभिरमा कूल ४ करोड ७८ लाख रुपैयाँ बराबरको कारोबार गरेको छ ।
आर्थिक वर्ष २०७१/०७२ मा सेयर सदस्यता रकम रु. १ करोड ३ लाख ४६ हजार रहेको छ भने असार मसान्तको विवरण अनुसार संस्थाले रु. १७ करोड ८४ लाख १० हजार सेयर सदस्यबाट निक्षेप संकलन गरेको छ । यस्तै १३ करोड ८१ लाख ४५ हजार रुपैयाँ कर्जा प्रवाह गरेको उक्त संस्थाले जनाएको छ ।
सहकारीले समग्रमा आयतर्फ २ करोड ५९ लाख ४८ हजार र व्याय तर्फ २ करोड १९ लाख ३१ हजार रुपैयाँ समेत अध्यक्ष गणेशकुमार आशले जानकारी दिए ।
  आइडियलको वार्षिक ४ करोड कारोबार, ४० लाख नाफा        ",bank
"﻿काठमाडौं, २५ पुस : नेपाल स्टक एक्सचेन्ज लिमिटेड (नेप्से)ले आज यहाँ आयोजना गरेको दोस्रो ‘नेप्से कर्पोरेट बुल्स रेस’मा अनलाइन सेक्युरिटिजका प्रतिनिधि कुमार घिमिरे प्रथम भएका छन् ।
नेप्सेको कार्यालय भद्रकालीबाट सुरु भई सुन्धारा, न्युरोड, जमल, कान्तिपथ, केशर महल, दरबारमार्ग, रत्नपार्क हुँदै नेप्सेमा आएर टुङ्गिएको दौडमा लिन्च सेक्युरिटिजका नवीन अधिकारी द्वितीय र श्रीहरि सेक्युरिटिजका इराजकुमार राउत तृतीय भएका छन् ।
प्रतियोगितामा प्रथम, द्वितीय र तृतीयलाई क्रमशः रु ३० हजार, रु २० हजार र रु १० हजार तथा प्रमाणपत्र यही पुस २९ गते हुने नेप्सेको २३ औँं वार्षिकोत्सवको समारोहमा प्रदान गरिने आयोजकले जानकारी दिएका छन् ।
पुँजी बजारप्रति जनचेतना जगाउने, पुँजी बजार संस्कृतिको प्रवद्र्धन गर्ने, खेलकुद विकासमा सघाउ पु¥याउने तथा संस्थागत सामाजिक दायित्वको कार्यक्रम गर्ने उद्देश्यले नेप्सेको वार्षिकोत्सवको उपलक्ष्यमा सो प्रतियोगिता आयोजना गरिएको नेप्सेले जनाएको छ ।
नेपाल धितोपत्र बोर्डका अध्यक्ष डा। रेवतबहादुर कार्की, नेप्से सञ्चालक समितिका अध्यक्ष रामजी रेग्मी र नेप्सेका प्रमुख कार्यकारी अधिकृत सीताराम थपलियाले संयुक्त रुपमा प्रतियोगिताको उद्घाटन गरेका थिए ।
नेपाल धितोपत्र बोड, नेप्से, सिडिएस एन्ड क्लियरिङ लि, धितोपत्र व्यवसायी तथा सूचीकृत कम्पनीका तर्फबाट १२० कम्पनीका ४०० भन्दा बढी प्रतिनिधि प्रतियोगितामा सहभागी थिए । रासस
  ‘नेप्से कर्पोरेट बुल्स रेस’मा घिमिरे प्रथम        ",bank
"कुल बजार पुँजीकरणमा १५.२० अर्ब रुपैयाँ वृद्धि
काठमाडौं, २५ पुस : गत साता नेपाल स्टक एक्सचेन्ज (नेप्से) परिसूचकमा १२.७६ अंक अर्थात् १.११ प्रतिशतले सुधार आएको छ । गत साताको सुरुमा ११५१.३८ अंकमा रहेको नेप्से आइतबार ९.४६ अंकले बढेको थियो । सोमबार र मंगलबार क्रमशः ६.२२ अंक र ७.८५ अंकले घटेको नेप्सेमा बुधवार ३.१२ अंकले सुधार आएको थियो भने बिहीबार १४.२५ अंकले बढेर ११६४.१४ अंकमा बन्द भएको थियो । यो साता ‘क’ वर्गका कम्पनीहरूको कारोबार मापन गर्ने सेन्सेटिभ सूचक ३.४८ अंकले बढेको छ भने प् ??ोट र सेन्सेटिभ प् ??ोट सूचकहरू क्रमशः ०.७२ र ०.७७ अंकले बढेका छन् ।
समूहगत परिसूचकहरूमध्ये गत साता सबैभन्दा बढी हाइड्रोपावर समूहमा ६२.१९ अंकको सुधार आएको छ भने बिमा समूह ३९.३४ अंकले, अन्य समूह २९.३७ अंकले, डेभलपमेन्ट बैंक समूह २१.१६ अंकले, होटल समूह ९.९३ अंकले, बैकिंग समूह ६.७६ अंकले बढेका छन् । गत साता उत्पादनमूलक समूह १०.३७ अंकले, ट्रेडिङ समूह ९.१२ अंकले, फाइनान्स समूह ०.८५ अंकले घटेका छन् ।
गत साता नेप्सेमा १५१ कम्पनीहरूको ४० लाख ६२ हजार ९१ कित्ता सेयरको कारोबारबाट २ अर्ब ५५ करोड २७ लाख ६३ हजार ५९४ रुपैयाँबराबरको सेयर खरिद बिक्री भएको छ, जुन अघिल्लो साताको तुलनामा कारोबार रकमको हिसाबले ३८.३८ प्रतिशतले बढी हो भने कारोबार कित्ताको आधारमा ३.८४ प्रतिशतले बढी हो ।
कारोबार रकमको आधारमा २९ करोड १० लाख २९ हजार ५८ रुपैयाँबराबरको कारोबारसहित एनआईसी एसिया बैंक गत साता अग्रस्थानमा रह्यो भने कारोबार कित्ताको आधारमा ३ लाख ६२ हजार ७६५ कित्ताबराबरको कारोबारसहित नेसनल हाइड्रो पावर कम्पनी अग्रस्थानमा रह्यो । कारोबार रकमको आधारमा दोस्रो र तेस्रो स्थानमा नेशनल लाइफ इन्स्योरेन्स कम्पनी र हिमालयन जनरल इन्स्योरेन्स कम्पनी रह्यो भने कारोबार कित्ताको आधारमा एनआईसि एशिया बैंक र नेपाल बैंक दोस्रो र तेस्रो स्थानमा रह्यो ।
कारोबार संख्याको आधारमा ३ हजार ९५० वटा कारोबारको साथ अपी पावर कम्पनीले पहिलो स्थान ओगट्न सफल भयो भने १ हजार ३०३ र १ हजार २१८ वटा कारोबारका साथ क्रमशः एनआईसी एसिया बैंक र विजय लघुवित्त वित्तीय संस्था दोस्रो र तेस्रो स्थानमा रहन सफल भए ।
यो साता सबैभन्दा बढी कमाउने ५ कम्पनीहरूमा महिला सहयात्रा माइक्रोफाइनान्स वित्तीय संस्था, हिमालयन जनरल इन्स्योरेन्स कम्पनी, शुभेच्छा विकास बैंक, मञ्जुस्री फाइनान्स्यिल इन्स्टिच्युसन र मितेरी डेभलपमेन्ट बैंक रहे भने सबैभन्दा बढी गुमाउने ५ कम्पनीहरू आईएलएफसीओ माइक्रोफाइनान्स वित्तीय संस्था, युनियन फाइनान्स, अरुण फाइनान्स, मल्टिपर्पस फाइनान्स कम्पनी र नयाँ नेपाल लघुवित्त विकास बैंक रहे । अघिल्लो साताको तुलनामा ९३ कम्पनीहरूको मूल्य बढेको ५३ कम्पनीहरूको मूल्य घटेको छ भने ५ कम्पनीहरूको मूल्य स्थिर छ ।
अघिल्लो साताको तुलनामा नेप्सेको कुल बजार पुँजीकरण १५.२० अर्ब रुपैयाँले बढेर १२३७.८८ अर्ब रुपैयाँ कायम भएको छ भने फ्लोट बजार पुँजीकरण ४.१४ अर्ब रुपैयाँले बढेर ३९८.९८ अर्ब रुपैयाँ कायम भएको छ ।
  साताभरमा नेप्सेमा १२ अंकको सुधार        ",bank
"﻿डुन्डुराज आचार्य
काठमाडौं, २७ पुस – धनगढीमा केन्द्रीय कार्यालय भएको मालिका विकास बैंकले पुस ३० का लागि आह्वान गरेको साधारणसभा पुस २१ को सञ्चालक समिति बैठकले स्थगन गरेको सूचना सार्वजनिक ग¥यो । सूचनामा कारण खुलाइएन, स्थगनको कुरामात्र गरियो, जहाँ बुक क्लोज मिति अगाडिकै कायम हुने वा नयाँ कायम हुने उल्लेख छैन । तर, कम्पनीले नेपाल स्टक एक्सचेन्ज (नेप्से)लाई पुस २६ गते गराएको जानकारीअनुसार बुक क्लोज मिति पनि सारिएको छ ।
पुस ८ को सञ्चालक समिति बैठकको निर्णयअनुसार ०७२ पुस १६ गते बिहीबार सेयरधनी दर्ता किताब बन्द (बुक क्लोज) भएको थियो । त्यसको अघिल्लो दिन सेयर मूल्य प्रतिकित्ता ३३५ रुपैयाँ थियो । बुक क्लोज भएको दिन न्यूनतम् २५० र अधिकतम २५२ रुपैयाँमा सेयर कारोबार भएको छ ।
कम्पनीले गत आर्थिक वर्षको नाफाबाट २९.१४ प्रतिशत बोनस सेयर र १.५४ प्रतिशत नगद लाभांश गरी कुल ३०.६८ प्रतिशत लाभांश घोषणा गरेको छ । बुक क्लोजपछि र साधारणसभा स्थगन गरेको सूचना निकाल्नुअघिका ५ कारोबार दिनमा कुल ५ हजार १५७ कित्ता सेयर लगानीकर्ताले बिक्री गरेका छन् ।
पहिलाकै बुक क्लोज मिति कायम नगर्ने हो भने लाभांश पाउने गरी सेयर बिक्री गरेका लगानीकर्ताले करिब ४ लाख रुपैयाँ गुमाउनेछन् । सेयर विश्लेषक रविन्द्र भट्टराईका अनुसार साधारणसभाको मिति सारिए पनि बुक क्लोज मिति सारिनु हुन्न, बुक क्लोज मिति सार्ने हो भने यसबीचमा सेयर बिक्री गर्ने लगानीकर्ताले नोक्सानीको क्षतिपूर्ति पाउनुपर्छ । “यसको क्षतिपूर्ति कसले र कसरी तिर्ने ?” उनले प्रश्न गरे, “यसको जवाफ नेपाल धितोपत्र बोर्डले दिनुपर्छ ।”
यस्ता कार्यलाई नियमन नगर्ने र स्पष्ट नियम बनाएर कारबाही नगर्ने हो भने लगानीकर्ता मर्कामा पर्ने भट्टराई बताउँछन् । “नत्र कम्पनीभित्रका स्वार्थ समूहले आफ्नो स्वार्थपूर्तिका लागि यस्ता काम गरिरहन सक्छन्,” उनी भन्छन्, “यसबाट सिर्जित नोक्सानी सामान्य लगानीकर्ताले बेहोर्नुपर्छ ।”
धितोपत्र बोर्ड भने यसबारे आफैं अन्योलमा छ । बोर्डका कार्यकारी निर्देशक नीरज गिरीले यस्तो केस पहिलोपटक आएकाले अध्ययन गरेरमात्र निर्णयमा पुग्न सकिने बताए । “सुपरिवेक्षण विभागसँग कुरा गरेर यसबारे निर्णय गरिनेछ,” उनले भने, “तर लगानीकर्ता अन्यायमा पर्नु हुँदैन ।”
मालिकाका प्रमुख कार्यकारी अधिकृत (सीईओ) ध्रुवराज तिवारीले नेपाल राष्ट्र बैंकको (सञ्चालकसम्बन्धी) नीतिगत निर्णयका कारण साधारणसभा सार्नु परेको बताए । “केही सेयर लगानीकर्ताले पुस १६, १९, २० र २१ गते गुमाएको साँचो हो,” उनले भने, “यो विषयलाई कसरी सम्बोधन गर्ने भनेर म आगामी बोर्ड बैठकमा राख्छु ।”
पुस ८ को सञ्चालक समितिको पूर्ण बैठकबाट पास भएको साधारणसभा मिति २१ को बैठकले रद्द गरेको जानकारी उनले दिए । “पुस २२ गते हामीले समयमै सूचना जारी गरेका थियौं,” तिवारीले भने । तर, सो दिन पनि बुक क्लोजपछिकै मूल्यमा कारोबार भएको नेप्सेमा देख्न सकिन्छ ।
आइतबार कम्पनीको बजारको गहिराइ (मार्केट डेप्थ)मा सेयरका लागि खरिद आदेशको निकै चाप देखिन्थ्यो भने ११० कित्ता सेयर बिक्री भएको छ ।
  मालिकाको लापरबाहीले लगानीकर्ता ठगिए        ",bank
"﻿विराटनगर, २७ पुस : मोरङमा क्रियाशील पत्रकारहरुद्वारा स्थापित सञ्चारकर्मी सञ्चार सहकारी संस्था लिमिटेडको अध्यक्षमा अग्रज पत्रकार मोहन भण्डारी सर्वसम्मत निर्वाचित भएका छन् ।
पत्रकारहरुलाई आर्थिक रुपमा सबल बनाउने उद्देश्यका साथ चार वर्ष अघि स्थापित सहकारीमा ८० जना सेयर सदस्य छन् । पत्रकारहरुबाट बचत संकलन गरी पत्रकारहरुलाई नै ऋण प्रवाह गर्दै आएको छ । साढे ७ लाख रुपैयाँ सेयर पुँजी पुगेको अध्यक्ष भण्डारीले जनाए ।
चौथो साधारणसभाले उपाध्यक्षमा दिपक दाहाल, सचिवमा महाप्रसाद खतिवडा र कोषाध्यक्षमा विजयहरि खतिवडालाई चयन गरेको छ । त्यस्तै सञ्चालक समितिको सदस्यमा कुमार लुइँटेल, सुशीला पाठक, उमा पोखरेल, अर्जुनकुमार आचार्य र हरि अधिकारी निर्वाचित भए ।
लेखासमिति संयोजकमा नरेन्द्र दाहाल तथा सदस्यमा मीनकुमार नवोदित र नेत्रपी अधिकारी चयन भएको निर्वाचत समिति संयोजक यज्ञप्रसाद शर्माले जानकारी दिए । आर्थिक वर्ष ०७१/७२ को उत्कृष्ट बचतकर्ताका रुपमा सञ्चारकर्मी तारा आचार्य र उत्कृष्ट ऋणीका रुपमा शंकर लुइँटेललाई सम्मान गरेको हो ।
मोरङ व्यापार संघका अध्यक्ष तथा सांसद पवनकुमार सारडा र पत्रकार महासंघका केन्द्रीय सदस्य गणेश लम्साल, जिल्ला सहकारी संघ मोरङका अध्यक्ष डिल्ली पोखरेललगायतले दोसल्ला ओढाएर सम्मानपत्र प्रदान गरेका थिए ।
  पत्रकारको सहकारीमा भण्डारी        ",bank
"﻿काठमाडौं, २८ पुस : जलविद्युत लगानी तथा विकास कम्पनीको सेयरमा साना लगानीकर्ता लाभान्वित हुने भएका छन् । साना लगानीकर्ताले माग गरेको आवेदनको ११ दशमलव ४ प्रतिशत कित्ता सेयर पाउने भएका स्रोतको भनाई छ ।
लगानीकर्ता प्रत्येकलाई कम्तीमा १० कित्ता सेयर दिइने छ । चिट्ठा विधि अवलम्वन नगर्ने भएपछि साना लगानीकर्तालाई थप फाइदा पुगेको हो ।
५० हजार वा सोभन्दा थोरै रकमको सेयर आवेदन हाल्नेलाई साना लगानीकर्ताको रुपमा लिइन्छ । तय गरिएको अनुपातबाट कम्तिमा १० कित्ता सेयरभन्दा माथि पर्नेले ११ दशमलव ४ प्रतिशत सेयर पाउने छन् । कम्पनीको सेयर बाँडफाँडको टुङ्गो लागिसके पनि औपचारिक बाँडफाँडको घोषणा भने भएको छैन । औपचारिक बाँडफाँडको घोषणा बुधबार हुने भएको छ ।
ठूला लगानीकर्ताले माग गरेको सेयरको २ दशमलव ९ प्रतिशतका दरले सेयर पाउने भएका छन् । ५० हजारभन्दा माथिको सेयर माग गर्ने लगानीकर्तालाई ठूला लगानीकर्ताका रुपमा लिइन्छ । ठूला लगानीकर्ताले ५० करोड रुपैयाँसम्मको कित्ता सेयर माग गरेका छन् ।
सेयर बाँडफाँट भइसकेपछि नपरेको सेयर रकम फिर्ता गर्नका केही समय थपिने जनाइएको छ । १ अर्ब ८६ करोड रुपैयाँको सेयर आवेदन माग गरिएको थियो । तर, अनपेक्षित रुपमा ३ लाखभन्दा धेरै आवेदकहरुबाट ४३ अर्ब रुपैयाँ रकम संकलन भएको थियो ।
  जलविद्युतको सेयर बाँडफाँड टुङ्गो लाग्यो, साना लगानीकर्ता लाभान्वित, औपचारिक बाँडफाँडको घोषणा बुधबार हुने        ",bank
"﻿डुन्डुराज आचार्य
काठमाडौं, २९ पुस- नेपाल स्टक एक्सचेन्ज (नेप्से)ले आफ्नो वेबसाइटमा प्रकाशित मालिका विकास बैंकको बुक क्लोजसम्बन्धी सूचनाको कुनै अर्थ नहुने बताएको छ । मालिकाले पठाएको ‘साधारणसभासँगै सेयरधनी दर्ता किताब बन्द (बुक क्लोज) मिति पनि सारेको’ सूचना नेप्सेले आफ्नो वेबसाइटमा राखे पनि त्यसको अर्थ नहुने प्रतिक्रिया दिएको हो । ‘बुक क्लोज सारेको’ सूचना पाएपछि बढी लाभ लिन सकिने आशामा मालिकाको सेयर खरिद गरेका लगानीकर्ता भने अहिले अन्योलमा परेका छन् ।
नेप्सेका महाप्रबन्धक सीताराम थपलियाले मालिकाले साधारणसभा सार्न सक्ने तर बुक क्लोज मिति सार्न नसक्ने प्रस्ट पारे । “मालिकाको बुक क्लोज सर्दैन, पुस १६ नै कायम हुन्छ, लगानीकर्ता यसमा ढुक्क हुनुपर्छ,” उनले भने, “कम्पनीले जसरी जानकारी गरायो, त्यसरी नै नेप्सेको साइटमा राखिएको हो, त्यसको कुनै अर्थ रहँदैन ।”
नेप्सेका उपमहाप्रबन्धक प्रमोद भट्टराई पनि कम्पनीले पठाएको सूचनामा ‘बुक क्लोज सारिएको’ भनेर उल्लेख गरे पनि ‘कम्पनीसँगको पहिलाको सम्झौताअनुसार’ बुक क्लोज मिति नसर्ने बताउँछन् । “कम्पनीले जे पठायो, नेप्सेको साइटमा त्यही रहने हो तर बुक क्लोजबारे लगानीकर्ता प्रस्ट हुनुपर्छ, त्यो पहिला कम्पनीले जारी गरेको सूचनाकै आधारमा हुन्छ,” उनले भने ।
नेपाल धितोपत्र बोर्डका कार्यकारी निर्देशक नीरज गिरी भने नेप्सेको वेबसाइटमा राखिएको सूचनाको अत्यन्तै महत्वपूर्ण अर्थ रहने बताउँछन् । “कम्पनीले नेप्सेलाई जानकारी गराएको निर्णय उसले आफ्नो सूचना पार्टी या वेबसाइटमा राख्ने हो र त्यसको ठूलो अर्थ रहन्छ,” उनले भने ।
कम्पनीले पुस ३० का लागि आह्वान गरेको साधारणसभा पुस २१ को सञ्चालक समिति बैठकले स्थगन गरेको थियो । सूचनामा अरू केही उल्लेख नभए पनि मालिकाले नेप्सेलाई पठाएको बैठकको निर्णयमा भने बुक क्लोज मिति पनि सारेको उल्लेख थियो ।
नेप्सेले लगानीकर्ताका लागि ‘बुक क्लोज नसरेको’ व्यहोराको सूचना जारी गर्नुपर्ने सेयर बजार विश्लेषक रविन्द्र भट्टराई बताउँछन् । “आफ्नै साइटमा बुक क्लोज मिति सरेको सूचना आइसकेपछि त्यो अस्पष्टतालाई चिर्न पनि नेप्सेले अर्को सूचना जारी गर्नुपर्छ, मौखिक रूपमा कसैलाई जानकारी गराएको भरमा हुँदैन,” उनले भने । तर, अहिलेसम्म पनि नेप्सेले यसबारे कुनै सूचना लगानीकर्तालाई दिएको छैन ।
नेप्सेले प्रस्ट सूचना नदिँदा पहिला बेच्नेहरू अन्योलमा परेको र अहिले किन्नेहरू अन्योलमा परेको उनको भनाइ छ । नेप्सेको साइटमा बुक क्लोज सरेको सूचना देखेपछि बुक क्लोजपछिको समायोजित मूल्यमै सेयर किन्न चाहने लगानीकर्ताको बाक्लो उपस्थिति हरेक दिन बजारको गहिराइ (मार्केट डेप्थ)मा देख्न सकिन्छ । बुक क्लोज भएको दिन २५० रुपैयाँ प्रतिकित्ताका दरले कारोबार भएको मालिकाको सेयर मंगलबार अधिकतम् ३१६ रुपैयाँमा कारोबार भएको छ ।
२४ करोड ५५ लाख चुक्ता पुँजी भएको कम्पनीले गत आर्थिक वर्षमा ६ करोड ६० लाख रुपैयाँ नाफा गरेको छ । सो नाफाबाट बैंकले २९.१४ प्रतिशत बोनस र १.५४ प्रतिशत नगद लाभांश गरी कुल ३०.६८ प्रतिशत लाभांश घोषणा गरेको छ ।
  मालिकाको बुक क्लोज सर्दैन : नेप्से        ",bank
"﻿डुन्डुराज आचार्य
काठमाडौं, ३० पुस- सुनसरी बराहक्षेत्रका ७२ वर्षीय अचुुतानन्द खतिवडालाई कृषि विकास बैंक धरान शाखाबाट ०६४ असोजमा जारी प्राथमिक सेयरका लागि दिएको आवेदनमा १४४ कित्ता सेयर प¥यो । बैंकले आर्थिक वर्ष ०६९÷७० मा ३१.५८ प्रतिशत नगद लाभांश तथा ०७०÷७१ मा ८.७९ प्रतिशत नगद लाभांश र ७ प्रतिशत बोनस सेयरसहित कुल १५.७९ प्रतिशत लाभांश बाँड्यो । आव ०६९÷७० मा ४ हजार ३५० रुपैयाँ र ०७०÷७१ मा १ हजार १६० रुपैयाँ गरी कुल ५ हजार ५१० रुपैयाँ लाभांश उनको भागमा प¥यो । “लाभांश लिन काठमाडौं आउँदा–जाँदा प्लेन टिकटमात्रै ९ हजार रुपैयाँ लाग्ने भो,” बैंकको सेयर रजिस्ट्रार एस क्यापिटल लिमिटेडमा भेटिएका खतिवडाले भने, “सेयरमा लगानी गरेर कमाएको भन्ने कि गुमाएको भन्ने खै !”
गोरखा मालपोत कार्यालयका अधिकृत चन्दन अमात्यको पनि पीडा कम छैन । हेटौंडा स्थायी घर भएका उनी जागिरको सिलसिलामा सरुवा हुँदै मुलुकका विभिन्न जिल्ला पुग्नुपर्छ । ०६० देखि साधारण सेयर किन्न थालेका अमात्य र परिवारका सदस्यको गरी १५ भन्दा बढी कम्पनीमा सेयर छ । “२–४ सय रुपैयाँ लाभांशका लागि काठमाडौं पुग्नुपर्दा साँच्चै सास्ती भोग्नुपर्छ,” टेलिफोनमा उनले भने, “कम्पनीले साधारण सेयरका लागि आवेदन लिने बेलामा चाहिँ जहाँबाट पनि लिने अनि त्यसको लाभ वितरण गर्नुपर्ने बेलामा चाहिँ ‘जसरी पनि काठमाडौं आइज’ भन्ने प्रवृत्तिको अन्त्य हुनुपर्छ ।”
उपत्यकाबाहिरका लगानीकर्तालाई नेपाल धितोपत्र बोर्डले अन्याय गरेको दुखेसो उनले गरे । “कि त पुँजीबजार राजधानीबासीका लागि मात्र हो भनेर घोषणा गर्नुप¥यो, होइन भने देशभरका लगानीकर्तालाई सहज हुने गरी सेवा दिनुप¥यो,” उनले भने, “हकप्रद सेयर भर्न पनि काठमाडौं नै पुग्नुपर्ने अवस्था छ, ताप्लेजुङ र जुम्लाका लगानीकर्ताको हविगत के होला ?”
प्युठान, बिजुवारका रमेशचन्द्र सुवेदीसँग पनि कृषि विकास बैंकको ३० कित्ता सेयर छ । उनले पनि हालसम्म लाभांश लिन सकेका छैनन् । “५–७ सय लाभांशका लागि बुवालाई काठमाडौं बोलाइराख्ने झन्झट गर्नुभन्दा बरु बेचिदिनै बेस,” छोरा गोपालले भने, “एकपटक आएपछि त्यत्तिकै लागि फेरि दुःख पाइरहनु त पर्दैन ।”
खतिवडा, अमात्य र सुवेदी प्रतिनिधिप्राप्त मात्र हुन् । बैंकले समेत लगानी गर्न नमिल्ने र लगानीकर्तालाई ब्याज पनि प्राप्त नहुने करिब २ अर्ब रुपैयाँ लाभांश बैंकमा त्यत्तिकै थन्किएको छ । लगानीकर्ताले लिन नसकेकाले सो रकम कम्पनीमै थन्किएको हो । कारण— सेयर बजारका अधिकांश गतिविधि राजधानीकेन्द्रित छन् ।
लाभांश रकम सम्बन्धित लगानीकर्ताको बैंक खातामा हालिदिने व्यवस्था हुने हो भने देशभरका लगानीकर्ता लाभान्वित हुने सेयर विश्लेषक रविन्द्र भट्टराई बताउँछन् । “यस्तो कार्यले पुँजीबजारको दायरा पनि बढाउँछ र लगानीकर्तालाई उत्साही पनि बनाउँछ,” उनी भन्छन्, “यसो गर्न सके देशभरका लगानीकर्तालाई पुँजीबजारको लाभसँग जोड्न सकिन्छ ।”
सेयर आवेदन दिँदा आवेदकले बैंक खाता अनिवार्य उल्लेख गर्नुपर्ने व्यवस्था छ तर नपरेको पैसा फिर्ता लिन भने लगानीकर्ताले ठूलै सास्ती बेहोर्नुपर्छ । “नपरेको पैसा र लगानीकर्ताले कम्पनीबाट पाउने नगद लाभांश सिधै बैंक खातामा जम्मा हुने अनिवार्य व्यवस्था गर्नुको विकल्पै छैन,” भट्टराई भन्छन्, “सर्वसाधारणबाटै पैसा लिने र उनीहरूलाई नै सास्ती दिने काम गर्नु हुँदैन ।”
नेपाल स्टक एक्सचेन्ज (नेप्से)का महाप्रबन्धक सीताराम थपलिया लगानीकर्ताकै खातामा लाभांश जाने प्रक्रिया सुरु भइसकेकाले चाँडै यसले पूर्णता पाउने बताउँछन् । “डिम्याट अकाउन्टसँगै बैंक अकाउन्ट पनि अनिवार्य गर्नुपर्छ भनेर धितोपत्र बोर्डलाई पत्राचार गरिसकेका छौं,” उनले भने, “अब चाँडै यो झन्झटबाट लगानीकर्ता मुक्त हुनेछन् ।”
बोर्डका कार्यकारी निर्देशक नीरज गिरी नेप्सेलाई यसबारे पहिलेदेखि नै भनिसकेकाले अब फेरि बोर्डलाई सोधिरहनु नपर्ने बताउँछन् । “यद्यपि, केही दिनभित्रै सम्बन्धित निकायबीच छलफल चलाएर यो इस्युलाई टुंग्याउनेतर्फ लाग्छौं,” उनले भने ।
  सेयर लाभांश लिनै सास्ती        ",bank
"﻿३० पुस, भैरहवा । पश्चिमनाञ्चल डेभलपमेण्ट बैंक लिमिटेडको बुधवार बुटवलमा सम्पन्न तेह्रौं बाषिर्क साधारणसभाले शेयरधनीहरुलाई २० दशमलब ५३ प्रतिशत लाभांस प्रस्ताव पारित गरेको छ ।
बैंकका शेयरधनीहरुले गत आर्थिक बर्ष २०७१/०७२ को मुनाफाबाट १० प्रतिशत बोनस शेयर र १०.५३ प्रतिशत नगद लाभांस पाउने भएका छन् ।
साधारण सभाले मेगा बैंक नेपाल लिमिटेड सँगको अन्तिम मर्जर सम्झौतालाई पनि स्वीकृति दिएको छ । त्यसैगरि संस्थापक शेयरधनीहरुको ७० प्रतिशत शेयर संरचनालाई ५१ प्रतिशत कायम गर्ने बिशेष प्रस्ताव पनि साधारण सभाबाट पारित भएको छ ।
साधारण सभामा बाषिर्क प्रतिवेदन प्रस्तुत गर्दै बैंक सञ्चालक समितिका अध्यक्ष दुर्गाप्रसाद पाण्डेले गत आर्थिक बर्षको अन्त्यसम्म ३ अर्ब ७६ करोड ६८ लाख १३ हजार पाँच सय ३६ रुपैयाँ निक्षेप संकलन तथा ३ अर्ब दुई करोड १२ लाख ७३ हजार कर्जा लगानी गरी ७ करोड ९३ लाख ८१ हजार खुद मुनाफा गर्न सफल भएको जानकारी दिए ।
अत्याधुनिक बैंकिङ्ग सेवा प्रदान गर्दै आएको बैंक मर्ज पश्चात शेयरधनी एवं कर्मचारीलाई अझ बढी फाईदा पुग्ने विश्वास पनि अध्यक्ष पाण्डेले ब्यक्त गरे ।
साधारण सभामा बैंकका सञ्चालक एवं मर्जर कमिटी संयोजक लक्ष्मण ज्ञवालीले बैंकको मर्जर प्रकृया र मर्जरमा भैरहेका प्रगतिबारे जानकारी दिएका थिए । साधारण सभाको सञ्चालन कम्पनी सचिव कुलमणि ज्ञवालीले गरेका थिए ।",bank
"﻿३० पुस, काठमाडौं । दोर्दी खोला जलविद्मुत कम्पनीले प्रर्बद्घन गरेको १०.३ मेगा वाटको दोर्दी खोला-१ जलबिद्मुतआयोजनाको वित्तीय ब्यवस्थापन सानिमा बैंकको अगुवाईमा सम्पन्न भएको छ ।
सानिमा, लक्ष्मी, कृषि विकास, कैलाश विकास र यती विकास बैंकको लगानी रहने परियोजनाको लागतको ७५ प्रतिशत बैंकको र २५ प्रतिशत प्रवर्द्घकको लगानी रहने छ ।
लमजुङ्गको फलेनी, भन्सार र ढोडेनी गाविसमा परियोजना बन्ने छ । बि.स २०७६ श्रावन १ गते सम्म संचालनमा आउने सो परियोजनाबाट बाषिर्क ५ करोड ६१ लाख युनिट बिजुली उत्पादन हुनेछ बताइएको छ ।",bank
