text,category
"राष्ट्रको आर्थिक योजनाको मेरुदण्ड मानिने बजेटमा निश्चित व्यक्ति एवं घरानाको स्वार्थ हावी हुँदा सरकार र सम्बन्धित पार्टीको छविमै दाग लाग्दै आएको छ निरन्तर तीन पटक बजेट नीति ल्याउने एक मात्र भाग्यमानी अर्थमन्त्री हुन्, युवराज खतिवडा  उनले यसअघि ल्याएका दुई बजेट तुलनात्मक रूपमा कम विवादमा तानिएका थिए  तेस्रो बजेट नीति ल्याउँदा भने अर्थमन्त्री खतिवडाको नियतमाथि चारैतिरबाट प्रश्न उब्जिएको छ अघिल्लो आर्थिक वर्षको बजेटमार्फत आफैँले २० बाट दोब्बर वृद्धि गरी ४० प्रतिशत पुर्‍याएको चकलेटको भन्सार दर खतिवडाले यसपालि ३० प्रतिशतमा झार्दा एउटा व्यापारिक समूहलाई ठूलो लाभ मिलेको छ  खतिवडासँग नजिकको सम्बन्ध भएको व्यापारिक घराना विशाल ग्रुपले चकलेट आयातमा ठूलो हिस्सा ओगट्छ यति मात्र होइन, बजेटका राजस्वका दर चुहाएको आरोपसमेत लागेको छ, अर्थमन्त्रीलाई  मूल्य अभिवृद्धि, अन्त:शुल्क र भन्सारसम्बन्धी कर गोप्य राखिन्छ  यी कर पहिल्यै सार्वजनिक हुँदा बजारमा तुरुन्तै असर परिहाल्ने भएकाले अत्यन्त गोप्य राखिन्छ  सूचना लिक नहोस् भनेरै बजेट सार्वजनिक हुने अघिल्लो रात मात्रै यी करका अन्तिम दर निर्धारण गर्ने चलन छ  उक्त बेला अर्थ मन्त्रालयकबैटेलिफोन, मोबाइल सेवा बन्द गरेर सम्पर्क विच्छेद गरिएको हुन्छ करका दर बजेटपहिल्यै लिक गर्न पटक्कै मिल्दैन, पूर्वअर्थसचिव सोमलाल सुवेदी भन्छन् यति संवेदनशील सूचना चुहिएकै कारण बजेटको पूर्वसन्ध्यामा एउटा ब्रान्डका थुप्रै विद्युतीय सवारी साधन आयात भएको हुन सक्ने आशंका गरिएको छ  सामान्यत: करका दरबारे जेठको पहिलो सातादेखि प्रारम्भिक छलफल हुन्छ  जेठमा एमजी ब्रान्डका थान विद्युतीय गाडी वीरगन्ज भन्सार पास भए  संयोग, यी गाडीको कारोबारमा विशाल ग्रुपकै साझेदारी छ  कर बढ्ने चाल पाएपछि नै रातारात गाडी भन्सार पास गराएर ल्याएको आशंका छ  यी गाडी प्यारामाउन्ट मोटर्सले ल्याएको हो, जसमा विशाल ग्रुप र मुरारका समूहको संलग्नता छ भन्सार विभागले भने करका दर चुहिएका कारण नभई स्वभाविक रूपमै यी गाडी आयात भएको सूचना जारी गरेको छ । गत आर्थिक वर्षमा आयात भएका गाडीको विवरणसहित विभागले विगतमा पनि यस्तो भएको भान पार्न खोजेको छ । तर विगतमा भने विद्युतीय र गैरविद्युतीय सबै गाडीको आयात भएको देखिन्छ यसपालिचाहिँ १५ जेठसम्म वीरगञ्ज भन्सारबाट ९३ वटा विद्युतीय गाडी आयात हुँदा गैरविद्युतीयको आयात शून्य रह्यो * देशभरीका भन्सार कार्यालयबाट आर्थिक वर्ष०७६को जेठ महिनामा भन्दा यो वर्षको जेठ महिनामा गैरविद्युतीय गाडीको आयात ७८ प्रतिशतले घटेको छ  यही अवधिमा विद्युतीय गाडीको आयात भने दोब्बरले बढेको छ एउटा समूहको विद्युतीय गाडी मात्र आयात हुनु झनै शंकास्पद देखिन्छ यस्तो किन भयो भन्नेबारे विभागले कुनै स्पष्ट पारेको छैन खासमा यो विषयमा प्रश्नहरु उठिसकेपछि अर्थमन्त्रालय आफैंले प्रष्ट्याउनुपर्ने हो  तर अर्थले यसबारे कुनै जानकारी दिएको छैन राष्ट्रकै आर्थिक योजनाको मेरुदण्ड मानिने बजेटमा यस्तो किसिमको गडबडी भएको यो पहिलो घटना भने होइन चकलेट र विद्युतीय सवारी साधन दुवैको लाभ एउटै व्यापारिक समूहमा जानु संयोग मात्र नहुन सक्छ व्यवसायी पोस्ने अर्थमन्त्री खतिवडाको कदमले तत्कालीन एमालेका पूर्वअर्थमन्त्री भरतमोहन अधिकारीको व्यापारीमैत्री हर्कतलाई सम्झाइदिएको छ  अर्को संयोग, जसरी चार–चारपल्ट अर्थमन्त्रालय हाँकेका अधिकारी आफ्नो अन्तिम अर्थमन्त्रीकालमा बदनामी उत्कर्षमा पुगे, त्यसरी नै तीन आर्थिक वर्षको बजेट नीति ल्याएका खतिवडा अन्तिममै विवादको भुमरीमा परेका हुन् ।चकलेट र विद्युतीय गाडी प्रकरणले एकातिर निजी स्वार्थ प्रेरित व्यवसायीसँग जुध्ने यसअघिका अर्थमन्त्री अधिकारीको छविमा त दागलागेकै छ, सत्ता सञ्चालक नेकपाको चरित्रसमेत धुमिल बनाइदियो अर्थमन्त्री छँदा अधिकारीले मन्त्रालयलाई किनाराको साक्षी मात्र राखेर बजेटको खेस्रा केही व्यावसायिक घरानाको निवासबाटै तयार पार्न लगाएका थिए  राजस्व सचिव कृष्णहरि बाँस्कोटलाई साथमा लिएर चौधरी ग्रुपका विनोद चौधरीको संलग्नतामा बजेट बनाइएको आरोप अर्थमन्त्री अधिकारीलाई लागेको थियो । अधिकारीले विनोद चौधरीलाई ‘राम्रो व्यापारी’ भन्दै उनको सल्लाह लिन र सहयोग गर्न बारम्बार दबाब दिएको अर्थका उच्च तहका कर्मचारी अहिले पनि सम्झन्छन् वास्तविक समस्याको सुनुवाइ गर्न सरकारले बजेटअगाडि देशभरका प्रमुख सहरका व्यापारीसँग छलफल गर्छ नै  राजस्व परामर्श समितिमार्फत व्यवसायीको प्रतिनिधिसँग राय, सल्लाह लिइन्छ । कतिपय समस्याको सम्बोधनसमेत हुन्छ । तर यतिले नपुगेर अधिकारीले बजेट लेखनमै व्यापारीलाई सामेल गराए त्यसपछि अधिकारीले बजेट संसद् पुग्नुअगावै निजी सञ्चार माध्यम र सरकारी वेबसाइटमा सार्वजनिक भएको थियो । बजेटको गोपनीयता छताछुल्ल पारेको भन्दै विपक्षी नेपाली कांग्रेसले संसद् अवरुद्ध पारेपछि लक्ष्मण घिमिरेको संयोजकत्वमा संसदीय छानबिन समिति बन्यो । अर्थमन्त्री अधिकारी र सचिव कृष्णहरि ाँस्कोटालाई समितिले दोषी ठहर्‍याए पनि न प्रतिवेदन सार्वजनिक गरियो, न त कारबाही प्रक्रिया",politic
"प्रमुख कार्यकारी अधिकृतको पदावधि बाँकी छँदै उनी यो विषम् परिस्थितिमा गभर्नरको कुर्सी सम्हाल्न पुगेका छन् चुनौतीका चाङ मुलुकको कुल गार्हस्थ उत्पादन ३४ खर्ब छ, जसको नेतृत्व अर्थमन्त्रीले गर्छन् । बैंक तथा वित्तीय संस्थाको निक्षेप ३५ खर्ब ७२ अर्ब (फागुन मसान्तसम्म) छ । निक्षेप र कर्जाको नेतृत्व गभर्नरले गर्छन् । उसै पनि अर्थ मन्त्रालयको प्रमुख सल्लाहकार रहने गभर्नर ‘ग्ल्यामरस’ पद हो ।अधिकारी यस्तो परिस्थितिमा केन्द्रीय बैंकको नेतृत्वमा पुगेका छन्, जतिबेला कोरोना भाइरस (कोभिड–१९) ले मुलुकको अर्थतन्त्र थिलोथिलो बनेको छ । कोरोनाको असर कहिलेसम्म लम्बिन्छ र कतिसम्मको क्षति गर्छ, अहिले नै भनिहाल्ने अवस्था छैन । यद्यपि एसियाली विकास बैंकले नेपालमा कोरोनाको असर १/२ महिनासम्म रहे १६ अर्ब १५ करोड रुपैयाँसम्मको क्षति आकलन गरेको छ ।यस्तो अवस्थामा अर्थतन्त्रलाई सुधार गर्दै लयमा ल्याउनु नै गभर्नरसामु मुख्य कार्यभार हुनेछ । त्यसका लागि राष्ट्र बैंकले १९ बुँदे राहत प्याकेज ल्याइसकेको छ, जसमा कर्जा चुक्ताको चैत मसान्तसम्मको समयसीमा बढाएर असार मसान्त पुर्‍याइएको छ ।नियम र सुपरिवेक्षणमा अब्बल मानिने अधिकारीका अगाडि मौद्रिक नियम कार्यान्वयन, संस्थागत सुशासन, डिजिटल बैंकिङ कार्यान्वयन, ग्राहक हित संरक्षण र ऋणको जोखिम घटाउनुपर्ने चुनौती छन् । मुख्य जिम्मेवारी बैंक तथा वित्तीय क्षेत्रलाई कोरोना असरबाट सही दिशामा लैजानुपर्ने र सरकार एवं निजी क्षेत्रसँग समन्वय त छँदै छ ।विदेशबाट ऋणका रूपमा असीमित पैसा आउने तर नाफाका रूपमा बाहिरिने परम्परा छ भने सम्पत्ति शुद्धीकरणलाई प्रभावकारी रूपमा सञ्‍चालन गर्नुपर्ने आवश्यकता छ ।राष्ट्र बैंकका पूर्वकार्यकारी निर्देशक त्रिलोचन पंगेनीका अनुसार बैंंकर तथा उद्योगी छुट्याउने र निश्‍चित प्रतिशतभन्दा बढी सेयर राख्‍न नपाउने व्यवस्था कार्यान्वयनलाई प्राथमिकतामा राख्नुपर्नेछ । भन्छन्, “यो विषम् परिस्थितिमा चुनौती त छँदै छन्, ती चुनौती सामना गर्ने सामर्थ्य भए सफलतातिर डोर्‍याउन सक्छ । त्यसका लागि कुशल भूमिका निर्वाह गर्नुपर्छ ।”नेपालले अवकाश पाएको १९ दिनपछि (चैत ५) पछि अधिकारीले गभर्नरको कुर्सी सम्हालेका छन् । उनलाई गभर्नरको कुर्सीमा पुर्‍याउन जसको साथ रह्‍यो, उनैसँगै ‘कूटनीतिक लडाइँ’ लड्नुपर्ने हुन सक्छ । किनकि अर्थमन्त्री खतिवडाले राष्ट्र बैंकलाई अर्थ मन्त्रालयको विभाग/महाशाखा बनाएको आरोप छ ।राष्ट्र बैंकको प्रस्तावित विधेयकमा राष्ट्र बैंकका गभर्नर, डेपुटी गभर्नर र सञ्‍चालकहरूले ‘काम–कारबाहीमा ढिलासुस्ती गरे सरकारले पदमुक्त गर्न सक्ने’ व्यवस्था छ । यस्तो व्यवस्थाको पूर्वगभर्नरहरूले चर्काे आलोचना गरेका छन् । पूर्वगभर्नर तिलक रावल भन्छन्, “राष्ट्र बैंकलाई स्वतन्त्र इकाइको रूपमा अगाडि बढाउनुपर्छ भन्‍ने पहिलेदेखिकै माग हो । ऐनमा जतिसुकै राम्रो लेखे पनि व्यक्तिमा भर पर्छ, व्यक्तिले व्यवहारमा उतार्न सकेन भने संस्थाको छवि रहन सक्दैन ।अनुभवी व्यक्ति आउनु भएको छ, पक्कै पनि सुधार होला ।”के अधिकारीले राष्ट्र बैंकको स्वायत्तता फर्काएर सल्लाहकारकै भूमिकामा लग्‍न सक्लान् ? यो प्रश्न पेचिलो बनेको छ । अधिकारी भन्छन्, “संशोधित प्रस्ताव हेरेको छैन । संसारभरका केन्द्रीय बैंक स्वायत्त नै रहन्छन्, रहनुपर्छ । स्वायत्ततामा चुनौती आउन दिने छैनौँ ।” अधिकारी खाली बस्‍नु परेन, अघिल्लो पटकको ओली नेतृत्वको सरकारले उनलाई लगानी बोर्डको प्रमुख कार्यकारी अधिकृत नियुक्त गर्‍यो । निजगढ अन्तर्राष्ट्रिय विमानस्थल आर्थिक वर्ष ०७१/७२ मा सुरु भई ०७८/७९ मा सम्पन्‍न गर्ने सरकारको लक्ष्य थियो । तोकिएकै समयमा आयोजना निर्माण सुरु गरिएको भए अहिले अन्तिम चरणको काम भइरहेको हुन्थ्यो । तर निर्माण सकिने समयको २ वर्षअघि अर्थात् चालू आवको अर्धवार्षिक समीक्षा गर्दै सरकारले यो विमानस्थललाई आव ०९१/९२ मा निर्माण सम्पन्‍न गर्ने लक्ष्य राखेको छ ।आयोजनाको अनुमानित लागत १ खर्ब २० अर्ब रुपैयाँ छ । तर चालू आवमा १ अर्ब ५० करोड रुपैयाँ मात्र विनियोजन गरिएको छ । त्यही पनि माघसम्म १ रुपैयाँ खर्च भएको छैन । लगानी बोर्डबाट आयोजना निर्माण मोडालिटीबारे अन्तर्राष्ट्रिय कम्पनीसँग सम्झौताको प्रक्रिया अन्तिम चरणमा पुगेको अर्थ मन्त्रालयले दाबी गरेको छ । उता, सर्वोच्च अदालतले विमानस्थलले ओगट्ने क्षेत्रमा रूख नकाट्न अन्तरिम आदेश दिएसँगै निर्माण सुरुआतको काम थप अन्योल बनेको छ ।१२ सय मेगावट क्षमताको बूढीगण्डकी जलविद्युत् आयोजना आव ०६९/७० मा सुरु गरी ०७७/७८ मा सम्पन्‍न गर्ने लक्ष्य थियो । २ खर्ब ६० अर्ब रुपैयाँ लागत अनुमान गरिएको उक्त आयोजना निर्माण सम्पन्‍न गर्ने अवधि पनि संशोधन गरेर ०८२/८३ पुर्‍याइएको छ । तर हालसम्म आयोजना निर्माण मोडालिटी र वित्तीय व्यवस्थाको टुंगो लागेको छैन । चालू आवमा १३ अर्ब ५७ करोड ५६ लाख बजेट विनियोजन गरिएकामा माघ मसान्तसम्म १ अर्ब २ करोड २३ लाख रुपैयाँ मात्र खर्च गरिएको छ, त्यो पनि मुआब्जा वितरणमा ।",politic
"आज विश्वका कुनचाहिँ अर्थमन्त्री गहिरो निद्रामा रातभरि सुत्‍न सकेका होलान् । विश्व र क्षेत्रीय परिवेशमा एउटा अर्थमन्त्रीले गर्नुपर्ने दायित्वको विषय सधैँ सजगता र जोखिममा हुन्छ अर्थमन्त्रीको कुर्सी सम्हालेको २ वर्ष पुग्‍नै लाग्दा युवराज खतिवडा २९ माघमा तेस्रो पटक बजेटको अर्धवार्षिक समीक्षा गर्दै थिए । शिथिल देखिएका अर्थमन्त्री खतिवडाको मुहारमा चमक थिएन, जुन चमक १५ जेठ ०७६ मा संसद्‌मा बजेट प्रस्तुत गर्दा थियो । माउ पार्टी नेकपालाई रिझाउने गरी ल्याएको बजेटबारे त्यसबेला उनले प्रतिक्रिया दिएथे, ‘खर्च हुने बजेट ल्याएका छौँ ।’सबैलाई सम्बोधन हुने र खर्च गर्न सकिने भनेर खतिवडाले दोस्रो पटक ल्याएको बजेट कार्यान्वयनको अवस्था (साउन–पुस) निराशाजनक छ । त्यसैले त मुहार खुम्च्याउँदै उनले सकारे, “समग्र बजेट कार्यान्वयनको गतिमा अघिल्लो वर्षको तुलनामा उल्लेख्य सुधार हुन सकेको छैन ।”फलत: संसद्बाट अनुमोदन भएको १५ खर्ब ३२ अर्ब ९६ करोडको बजेटको आकार ९.६ प्रतिशतले घटाइएको छ । अब अर्थले चालू आर्थिक वर्षमा १३ खर्ब ८५ अर्ब ९६ करोड मात्र खर्चिने संशोधित लक्ष्य राखेको छ । जबकि यो वर्ष बजेट र राजस्व लक्ष्यको अनुपात गत वर्षभन्दा क्रमश: ३९ २७ प्रतिशतले बढाइएको थियो ।निजगढ अन्तर्राष्ट्रिय विमानस्थल आर्थिक वर्ष ०७१/७२ मा सुरु भई ०७८/७९ मा सम्पन्‍न गर्ने सरकारको लक्ष्य थियो । तोकिएकै समयमा आयोजना निर्माण सुरु गरिएको भए अहिले अन्तिम चरणको काम भइरहेको हुन्थ्यो । तर निर्माण सकिने समयको २ वर्षअघि अर्थात् चालू आवको अर्धवार्षिक समीक्षा गर्दै सरकारले यो विमानस्थललाई आव ०९१/९२ मा निर्माण सम्पन्‍न गर्ने लक्ष्य राखेको छ ।आयोजनाको अनुमानित लागत १ खर्ब २० अर्ब रुपैयाँ छ । तर चालू आवमा १ अर्ब ५० करोड रुपैयाँ मात्र विनियोजन गरिएको छ । त्यही पनि माघसम्म १ रुपैयाँ खर्च भएको छैन । लगानी बोर्डबाट आयोजना निर्माण मोडालिटीबारे अन्तर्राष्ट्रिय कम्पनीसँग सम्झौताको प्रक्रिया अन्तिम चरणमा पुगेको अर्थ मन्त्रालयले दाबी गरेको छ । उता, सर्वोच्च अदालतले विमानस्थलले ओगट्ने क्षेत्रमा रूख नकाट्न अन्तरिम आदेश दिएसँगै निर्माण सुरुआतको काम थप अन्योल बनेको छ ।१२ सय मेगावट क्षमताको बूढीगण्डकी जलविद्युत् आयोजना आव ०६९/७० मा सुरु गरी ०७७/७८ मा सम्पन्‍न गर्ने लक्ष्य थियो । २ खर्ब ६० अर्ब रुपैयाँ लागत अनुमान गरिएको उक्त आयोजना निर्माण सम्पन्‍न गर्ने अवधि पनि संशोधन गरेर ०८२/८३ पुर्‍याइएको छ । तर हालसम्म आयोजना निर्माण मोडालिटी र वित्तीय व्यवस्थाको टुंगो लागेको छैन । चालू आवमा १३ अर्ब ५७ करोड ५६ लाख बजेट विनियोजन गरिएकामा माघ मसान्तसम्म १ अर्ब २ करोड २३ लाख रुपैयाँ मात्र खर्च गरिएको छ, त्यो पनि मुआब्जा वितरणमा ।७ सय ५० मेगावाट क्षमताको पश्चिम सेती जलविद्युत् आयोजना निर्माण घोषणा गरिएको २३ वर्ष बितिसकेको छ । आयोजनाको अनुमानित लागत १ खर्ब ४८ अर्ब ७ करोड हो । तर घोषणाको २ दशकभन्दा बढी भइसक्दा पनि आयोजनाको सम्भाव्यता अध्ययनसमेत सम्पन्‍न हुन सकेको छैन ।अस्ट्रेलियन कम्पनी स्नोई माउन्टेन कर्पोरेसन स्मेकले निर्माण अनुमति लिएको १६ वर्षसम्म ‘होल्ड’ मात्र गर्‍यो । त्यसपछिका करिब ६ वर्ष चिनियाँ कम्पनी थ्री गर्जेज इन्टरनेसनल कर्पोरेसनले सोही प्रवृत्ति दोहोर्‍यायो । गत वर्ष सरकारले आफैँ निर्माण गर्ने भने पनि अहिलेसम्म काम अगाडि बढ्न सकेको छैन ।२ फागुन ०७५ मा ललितपुरको एकान्तकुनामा नेपाल पानीजहाज कार्यालय उद्घाटन गर्दै प्रधानमन्त्री केपी ओलीले राष्ट्रिय ध्वजावाहक पानीजहाज छिट्टै चल्ने घोषणा गरेका थिए । ‘पानीजहाज कार्यालय जागिर खुवाउनका लागि होइन, देशलाई एक कदम अघि बढाउन खुलेको हो,’ प्रधानमन्त्रीले भनेका थिए, ‘केही महिना पर्खनुस् । टिकट यही पाइन्छ ।’ देशको कार्यकारी प्रधानमन्त्रीले भनेको केही महिना होइन, वर्ष दिन बितिसक्यो तर उक्त कार्यालयमा बोर्ड झुन्ड्याउनेबाहेक कुनै प्रगति हुन सकेको छैन ।",politic
"चालू आर्थिक वर्षको बजेटमा पूर्व–पश्चिम र उत्तर–दक्षिण रेल सञ्जाल विकास गर्ने योजना समेटिएको छ । काठमाडौँलाई भारत तथा चीन दुवैतर्फ रेलमार्गले जोड्ने वीरगन्ज–काठमाडौँ र रसुवागढी–काठमाडौँ रेलमार्गको विस्तृत सम्भाव्यता अध्ययन गरी २ वर्षभित्र निर्माण सुरु गर्ने उल्लेख गरिएको छ । त्यस्तै, दक्षिणी सीमा नाकाबाट पूर्व–पश्चिम विद्युतीय रेलमार्गको इटहरी, निजगढ, बुटवल र कोहलपुर जोड्न रेलवे लाइन निर्माण अगाडि बढाउने उल्लेख गरिएको छ । त्यसैगरी जयनगर–बिजलापुर र भारतको बथनाहदेखि विराटनगरसम्म आगामी आवभित्रै रेल सेवा सञ्चालन गर्ने र काठमाडौँ उपत्यकासहितका ठूला सहरमा मेट्रो तथा मोनो रेल सञ्चालन गर्न विस्तृत सम्भाव्यता अध्ययन गरी निर्माण अघि बढाउने योजना बजेटमा समेटिएको छ ।घोषणा गरिएको दशकौँसम्म सिन्कोसमेत नभाँचिएका यी आयोजनाबाट पाठ सिकेर सरकारले नयाँ आयोजनाको औचित्य, रणनीतिक, आर्थिक तथा सामाजिक महत्त्व, मुलुकको सामथ्र्यलगायतका विषय ख्याल गरेर अगाडि बढ्नुपर्थ्यो । तर पाठ सिक्नुको साटो सरकारले एकपछि अर्को ‘लोकप्रिय’ आयोजना घोषणा गर्दै अगाडि बढिरहेको छ ।
घोषणा गरिएको वर्षौंसम्म पनि काम सुरु गर्न नसक्ने सरकारले तत्कालका लागि मुलुकको सामथ्र्य नभएका आयोजना अगाडि किन सार्छ ?राष्ट्रिय योजना आयोगका पूर्वउपाध्यक्ष गोविन्दराज पोखरेल प्रणालीगत रूपमा नभएर लोकरिझ्याइँका लागि नेताहरूले काम गर्न थालेकाले समस्या देखिएको बताउँछन् । “कुनै पनि आयोजना घोषणा गर्दा राजनीतिक नेतृत्वले विज्ञ, योजना आयोगलगायत सरोकारवाला निकायसँग छलफल गर्नुपर्ने हो,” उनी भन्छन्, “तर करिब ३ दशकअघिदेखि नेतृत्वले लोकप्रियताका लागि जे पनि घोषणा गर्न थालेको छ ।” यस्तो प्रवृत्तिले तत्काल नेतृत्वले ताली पाए पनि अन्तत: ‘मास’ मा निराशा छाउने उनको भनाइ छ ।मुलुकको आर्थिक विकासमा ‘गेम चेन्जर’ बन्‍न सक्ने बृहत् र राष्ट्रिय महत्त्वका यस्ता आयोजना निर्माण तोकिएकै समयमा सुरु गर्न र सक्न सम्बन्धित मन्त्रालय, प्रधानमन्त्री कार्यालय, योजना आयोग र अर्थ मन्त्रालयबीच आवश्यक समन्वय गरी आइपर्ने समस्या तत्काल समाधान गर्ने सरकारी नीति छ । तर कार्यान्वयन भने शून्य । परिणाम– चालू आव, गत आव मात्रै होइन, वर्षौं अघि घोषणा गरिएका कतिपय आयोजना कार्यान्वयनको ढाँचा र वित्तीय व्यवस्था अहिलेसम्म पनि हुन सकेको छैन । मुलुकको आर्थिक सामथ्र्यभन्दा ठूला र आयोजनाको औचित्य पुष्टि नभएका कारण काम अगाडि बढ्न नसकेको पूर्वउपाध्यक्ष पोखरेल बताउँछन् । उनी भन्छन्, “यथार्थपरक योजना निर्माणको सट्टा प्रचारमुखी बनाउँदा समस्या देखिएको हो ।”४ खर्ब मात्रै विकास बजेट भएको मुलुकको सरकारले समयमा सुरु गर्नै नसकिने खालका ३२/३५ खर्बका थुप्रै आयोजना एकै पटक किन घोषणा गर्छ ? पूर्वअर्थमन्त्री सुरेन्द्र पाण्डे बहुवर्षीय आयोजनाको सुरुआत नै सानो इकाइबाट हुने बताउँछन् । “हरेक वर्ष थोरथोरै बजेटमा काम गर्दै जाने हो,” उनी भन्छन्, “योजना नबनाए सम्पन्‍न कसरी हुन्छ ?”घोषणा गर्नुअघि आयोजना चाहिने हो वा होइन, आवश्यक छ वा छैन भन्‍ने पहिचान गर्नुपर्ने हो । योजना आयोगदेखि प्रधानमन्त्री कार्यालय र प्रमुख प्रतिपक्ष दलका नेतादेखि नीति निर्माता बसेर आयोजनाको महत्त्व र आवश्यकता निक्र्योल गरेर प्राथमिकता छुट्याउनुपर्ने हो । आयोजनाको रणनीतिक, आर्थिक तथा सामाजिक महत्त्वमा बृहत् छलफल तथा अध्ययन हुनुपर्ने हो । प्राथमिकता र मुलुकको आवश्यकताका आधारमा जिम्मा लगाउनुअघि निर्माण कम्पनीको प्राविधिक तथा व्यवस्थापकीय क्षमताको पनि अध्ययन गरिनुपर्ने हो । तर हामीकहाँ यस्तो अभ्यास नभएको पूर्वाधारविद् सूर्यराज आचार्य बताउँछन् । “राजनीतिक पहुँचका आधारमा आयोजना छनोट, घोषणा र ठेक्का दिने प्रवृत्ति बढेको छ,” उनी भन्छन्, “सरकारको ध्यान आयोजना घोषणा गर्ने र निर्देशन दिने मात्रै छ, कानुनी, व्यवस्थापकीय तथा नीतिगत समस्या समाधानमा छैन ।”कर्मचारीमा जोखिम नलिने प्रवृत्ति, ठेकेदारले जति पनि आयोजना ओगट्ने प्रवृत्ति र राजनीतिक अनियमितताले समस्या ल्याएको आचार्यको बुझाइ छ ।घोषणा गरिएका आयोजनाको पूर्वतयारी र अध्ययन नभएकै कारण वर्षौंसम्म पनि काम सुरु नभएको जानकारको भनाइ छ । पूर्वाधारविद् आचार्य प्रणाली र पद्धति भएको भए संशय देखिँदा पद्धतिले निर्णय गर्ने बताउँछन् । “विकसित देशमा पूर्वाधार विकासको प्रणाली हुन्छ,” उनी भन्छन्, “आयोजनाको चौतर्फी महत्त्व पुष्टि भएपछि मात्रै घोषणा गरिन्छ ।” जथाभावी घोषणा गर्दै हिँड्ने तर सीमित स्रोत–साधनले काम गर्न नसकिँदा विकास यथार्थपरक नरहेको तथा सरकारको काम अपेक्षाकृत नभएको देखाउने उनको भनाइ छ ।एक पूर्वसचिव प्रधानमन्त्री, मन्त्रीलगायत उच्चपदस्थले आफ्नो इच्छामा आयोजना सीधै रातो किताबमा राख्न लगाउने गरेको बताउँछन् । उनी भन्छन्, “लेखाजोखाबिनै आयोजना रातो किताबमा राख्दा अन्तत: त्यो अलपत्र पर्नुको विकल्प हुँदैन ।”",politic
"फागुन ०७४ मा अर्थमन्त्री नियुक्त भएपछि खतिवडाले २ वटा बजेट ल्याइसके । ३ वटा बजेटको अर्धवार्षिक समीक्षा गरे । उनले अर्धवार्षिक समीक्षामार्फत यी ३ वटै बजेटको खर्च र राजस्वको लक्ष्य घटाए । महत्त्वाकांक्षी बजेट ल्याउने तर आर्थिक वर्षको मध्यमा आएर कुनै क्षेत्रको लक्ष्य घटाउने नौलो प्रवृत्ति त होइन । तर त्यसलाई राजनीतिक संक्रमणकालमा यस्तै हुन्छ भनी चित्त बुझाउन सकिने अवस्था विगतमा हुने गर्थ्याे । राजनीतिक स्थिरताको अनुकूलता पाए पनि खतिवडाले लगातार ३ आर्थिक वर्षमा बजेट संशोधन गरेका छन् । यसलाई भने सामान्य मान्‍न सकिँदैन ।नीतिक संक्रमणकालताका भनिने गरिन्थ्यो– राजनीतिक स्थिरता र स्थायी सरकार आए बजेट कार्यान्वयनले गति। अहिले झन्डै दुई तिहाइ बहुमत प्राप्त सरकार छ तर अवस्था किन फेरिएन त ? पूर्वअर्थसचिव रामेश्वर खनाल भन्छन्, “सरकारले स्थायित्व पाए पनि नीतिगत र संरचनागत स्थिरता भएन, जसलाई विकास खर्चको दयनीय अवस्थाले पुष्‍टि गर्छ ।”गतिहीन विकासचालू आर्थिक वर्षको मध्यमा आइपुग्दा (पुस मसान्त) संघीय सरकारको पुँजीगत खर्च १५.४ प्रतिशत मात्रै छ । यो भनेको कुल पुँजीगत बजेटको ६२ अर्ब ७६ करोड मात्र हो । गत वर्ष यही अवधिमा पुँजीगत खर्च १७.७ प्रतिशत थियो । स्थायी सरकार हुँदा पनि विकास खर्च गर्न नसक्नुलाई सफलता मान्न सकिन्‍न ।लक्ष्यअनुसार राजस्व संकलन नहुने र खर्च पनि नहुने देखिएपछि पुँजीगत खर्चको लक्ष्य संशोधन गरेर ३ खर्ब २६ अर्बमा झारिएको छ । जबकि यसअघि पुँजीगत बजेट ४ खर्ब ८ अर्ब रुपैयाँ विनियोजन भएको थियो ।विकास बजेट खर्च हुन नसकेको भनी निरन्तर आलोचना बढेपछि स्वयं प्रधानमन्त्री केपी ओलीले फागुनभित्र पुँजीगत खर्च ५० प्रतिशत पुर्‍याउन पहिलो चौमासिक समीक्षा बैठकमै निर्देशन दिएका थिए । उनै ओलीको निर्देशन पनि कार्यान्वयन हुन सक्ने स्थिति छैन ।पूर्वाधार विकास र बजेट खर्चको हिसाबले समेत महत्त्वपूर्ण रहेका राष्ट्रिय गौरवका आयोजनाको भौतिक मात्र होइन, वित्तीय प्रगति पनि निराशाजनक छ । २३ वटा गौरवका आयोजनाको वित्तीय प्रगति १९ अर्ब २४ करोड रुपैयाँ अर्थात् १८.७ प्रतिशत मात्र छ । जबकि सरकारले यी आयोजनालाई चालू आवमा १ खर्ब २ अर्ब रुपैयाँ बजेट विनियोजन गरेको थियो ।गौतमबुद्ध अन्तर्राष्ट्रिय विमानस्थल, माथिल्लो तामाकोसी जलविद्युत् आयोजना, पोखरा क्षेत्रीय अन्तर्राष्ट्रिय विमानस्थल, मध्यपहाडी लोकमार्गबाहेक गौरवका आयोजनाको प्रगति नगन्य छ । समीक्षामा भनिएको छ, ‘गौरवका आयोजनाको बजेट कुल विनियोजनको ७ प्रतिशत मात्र रहे पनि पुँजीगत बजेटको भने एक चौथाइ हुने हुँदा यी आयोजनाको कार्यान्वयन अवस्थाले पुँजीगत खर्चको प्रकृतिलाई चित्रित गर्छ ।’पूर्वाधारविद् सूर्यराज आचार्य आयोजना निर्माणको मोडालिटी, कुल लागत, समयावधि, मुआब्जाजस्ता विषय नटुंग्याई अगाडि बढ्दा समस्या हुने गरेको बताउँछन् । यी समस्या झेलिरहेका गौरवका आयोजनामा पश्चिम सेती र बूढीगण्डकी जलविद्युत्‌लगायत पर्छन् । आचार्य आयोजना कार्यान्वयनको ढाँचा र वित्तीय स्रोत–साधनको व्यवस्थापनलाई ध्यान दिनुपर्ने उल्लेख गर्दै भन्छन्, “गौरवका आयोजना घोषणा गर्दा निश्‍चित मापदण्ड तोकिनुपर्छ ।”हुन त ‘गौरवका ठूला आयोजना कार्यान्वयन र सञ्‍चालन गर्ने एकीकृत कानुन नहुँदा अरू आयोजनाका हकमा जस्तै कार्यविधिगत समस्या कायम’ रहेको समीक्षामै औँल्याइएको छ ।संघीय सरकारका विकासे मन्त्रालयका खर्चलाई हेरे पनि मुलुकको आर्थिक, पूर्वाधार विकास कुन गतिमा छ भनेर प्रस्ट हुन्छ । ६ महिनाको अवधिमा भौतिक पूर्वाधार तथा यातायात मन्त्रालयले १९.९ प्रतिशत मात्र बजेट खर्च गरेको छ । यो भनेको कुल विनियोजित १ खर्ब ५६ अर्बको ३१ करोड रुपैयाँ मात्र हो । भौतिकबाट सञ्‍चालन हुने भनिएका सडक पूर्वाधार विकास कार्यक्रम, तराई मधेस पूर्वाधार विकास कार्यक्रमको रकम खर्च हुन सकेको छैन ।सहरी विकास मन्त्रालयले सुरक्षित नागरिक आवास कार्यक्रमको लाभग्राही छनोटमा ढिलाइ गर्नुका साथै सघन सहरी विकास कार्यक्रम पनि अपेक्षाअनुसार अगाडि बढाउन सकेको छैन । फलत: सहरीले पनि अर्धवार्षिक समीक्षासम्म २८.१ प्रतिशत मात्र खर्च गरेको छ । बजेटको हिसाबले ठूलो मन्त्रालय रहेको ऊर्जा, जलस्रोत तथा सिँचाइ मन्त्रालयको हालत पनि उस्तै छ । ऊर्जाले यो अवधिमा १४.४ प्रतिशत मात्र बजेट खर्च गर्न सकेको छ । जबकि ऊर्जाको स्वीकृत बजेट ४६ अर्ब ४८ करोड हो । समीक्षामा भनिएको छ, ‘कार्यक्रम बाँडफाँट र ठेक्कामा प्रक्रियागत विलम्बका कारणले खर्च न्यून भएको हो ।’",politic
"पूर्वअर्थसचिव खनाल सार्वजनिक संस्थानमा स्थिरता नआउँदा तथा सही ठाउँमा सही कर्मचारी नपठाउँदा बजेट कार्यान्वयनमा शिथिलता आएको टिप्पणी गर्छन् । जस्तो, आर्थिक वर्षसँगै प्रधानमन्त्री ओलीले १५ साउनमा मन्त्रीहरूसँग १ वर्षे कार्यसम्पादन सम्झौता गरेका थिए । लगत्तै मन्त्रीहरूले पनि सम्बन्धित सचिवसँग सोहीअनुरूपको सम्झौता गरे । सम्झौताको १५ दिनमै २ भदौमा १६ सचिवको सरुवा गरियो । सरकार गठनयता मात्र विकासे मन्त्रालयमा ३ देखि ४ सचिवसम्म फेरिएका छन् ।प्रत्येक महिना नियमित खर्च नगरी एकै पटक असारमा खर्च तथा भुक्तानी दिने प्रवृत्ति अझै पनि छ । यो प्रवृत्ति यो वर्ष पनि नफेरिने निश्चितप्राय: छ । खतिवडाले आफ्नो बचाउ गर्दै भनेका छन्, “विगतमा पुँजीगत खर्च ७५/७६ प्रतिशतकै हाराहारी हुने गरेको थियो । अपवादको वर्षमा ८० प्रतिशतभन्दा धेरै खर्च भएको छ ।”सरकारले चालू वर्ष ८.५ प्रतिशतले आर्थिक वृद्धि हुने अनुमान बजेटबाट गरेको थियो । धान उत्पादनमा गिरावट, निर्माण क्षेत्र र निजी क्षेत्रमा सुस्ती, विप्रेषण प्रवाहमा कमी, राजस्व असुलीमा कमी, पुँजीगत खर्चको हविगत, कर्जा प्रवाहमा आएको सुस्तीका कारण लक्ष्य प्राप्ति हुने अवस्था देखिँदैन ।अन्तर्राष्ट्रिय मुद्रा कोष (आईएमएफ) ले ६ प्रतिशत हाराहारी आर्थिक वृद्धि हुने प्रक्षेपण गरिसकेको छ । पूर्वअर्थसचिव खनाल भने सरकारको आर्थिक वृद्धि सरकारी खर्चको प्रभावकारिता, निजी क्षेत्रको उत्साह र अर्थतन्त्रको चलायमानमा भर पर्ने बताउँछन् । भन्छन्, “यी अवस्था सकारात्मक छैनन् । त्यसैले आर्थिक वृद्धि ८.५ प्रतिशतले हुने सम्भावना छैन ।”राजस्वको लक्ष्यमा पनि कैँची‘नयाँ कानुन, विधि निर्माणपछि सरकारी वित्तमा सुधार हुँदै छ । यद्यपि आयातमा आएको ह्रास र नयाँ राजस्व प्रणालीप्रति व्यवसायी अभ्यस्त हुन समय लागेकाले आयातबाट प्राप्त हुने राजस्व अपेक्षाकृत संकलन हुन सकेको छैन ।’राजस्व असुलीको पहिलो ६ महिनामै ८१ अर्ब ५० करोडको खाडल भएपछि अर्थमन्त्री खतिवडा समीक्षा बैठकमा रक्षात्मक रूपमा प्रस्तुत भए ।सरकारले साउन–पुसम्म ५ खर्ब ३७ अर्ब ६७ करोड रुपैयाँ राजस्व संकलन गर्ने लक्ष्य लिएको थियो । तर संकलन ४ खर्ब ५६ अर्ब १७ करोडमै खुम्चिएपछि ४.६ प्रतिशतले घटाएको छ । यसअघि ११ खर्ब १२ अर्बको राजस्व लक्ष्य रहेकामा संशोधन गरेर १० खर्ब ५६ अर्बमा झारिएको हो । यसअघि संघीय सरकारको कोषमा जम्मा हुने राजस्वको लक्ष्य वर्ष ९ खर्ब ८१ अर्ब रहेकामा घटाएर ८ खर्ब ८८ अर्ब रुपैयाँमा कायम गरिएको छ । राजस्व सरकारी खर्चको मुख्य स्रोत हो । तर यो वर्ष सुरुमा अनुमान गरिएभन्दा करिब १ खर्बले कम उठ्नेछ । खतिवडा दाबी गर्छन्, “तल्लो (प्रदेश र स्थानीय तह) तहका सरकारको राजस्व असुली कमजोर देखिए पनि समस्या हुँदैन ।”संघकै बाटोमा प्रदेश सरकार मुलुक संघीय संरचनामा गइसकेपछि पहिलो वर्ष प्रदेश सरकारहरूको तर्क थियो– संरचना, कानुन र कर्मचारी छैनन् । त्यसैले विकास बजेट खर्च हुन सकेन ।अहिले त्यो अवस्था छैन । ७ वटै प्रदेशले भौतिक संरचनासँगै कर्मचारी पाएका छन्, कानुन बनाए । पहिलो वर्षको सिकाइअनुसार बजेट पनि ल्याए । तर दोस्रो वर्षमा पनि प्रदेश सरकारहरूको प्रस्तुति सुध्रिन सकेको छैन । अर्थात्, संघ सरकारको प्रवृत्ति प्रदेशमा सरेको छ ।यो ६ महिने अवधिमा प्रदेशमा पुँजीगत खर्च सबैभन्दा बढी ५ नम्बरले १९.७ प्रतिशत गरेको छ भने सबैभन्दा कम प्रदेश २ र कर्णालीले ३.८ प्रतिशत मात्र गरेका छन् । यस्तो स्थिति किन आयो ? वित्तीय संघीयता विज्ञ खिमलाल देवकोटा भन्छन्, “प्रदेशमा पनि उत्साह देखिएन । संघ सरकारको व्यवहारभन्दा फरक देखिएन ।” देवकोटा प्रदेश संरचनामा गइसकेपछि अब पनि संघलाई मात्र दोष दिएर प्रदेश सरकार उम्कने ठाउँ नरहेको बताउँछन् ।कर्णाली प्रदेशका आर्थिक मामिलामन्त्री प्रकाश ज्वाला प्रदेशमा पुँजीगत खर्च गर्ने आधार बनिनसकेको जिकिर गर्छन् । भन्छन्, “कतिपय कार्यविधि बनाउन बाँकी छ । पर्याप्त कर्मचारी छैनन् ।”",politic
"विश्व बैंकको ‘डुइङ बिजनेस इन्डेक्स २०२०’ मा नेपाल १६ स्थान माथि उक्लिँदै ९४ औँ स्थानमा आएको छ । गत वर्ष नेपाल ११० औँ स्थानमा थियो । इन्डेक्स निर्धारणका लागि तय गरिएका १० शीर्षकमध्ये कर्जा प्राप्तिमा त नेपाल ३७ औँ स्थानमा छ ।चालू आर्थिक वर्षको ५ महिने अवधिमा आयात ४.२ प्रतिशतले घटेको छ भने निर्यात २७ प्रतिशतले बढेको छ । अघिल्लो वर्षको सोही अवधिमा निर्यात १२.७ प्रतिशतले वृद्धि भएको थियो ।मंसिरसम्म व्यापार घाटा ६.३ प्रतिशतले घटेर ५ सय ३३ अर्ब ६४ करोड रुपैयाँमा सीमित भएको छ । गत वर्षको सोही अवधिमा व्यापार घाटा ३६ प्रतिशतले वृद्धि भएको थियो । यो अवधिमा निर्यात–आयात अनुपात ८.२ प्रतिशत पुगेको छ । अघिल्लो वर्षको सोही अवधिमा यो अनुपात ६.२ प्रतिशत थियो ।पुससम्म कुल ७ सय ५३ स्थानीय तहमध्ये ७ सय ४५ मा वाणिज्य बैंकका शाखा विस्तार भएका छन् । बैंकको खराब कर्जा २ प्रतिशतमा सीमित छ । ४ वर्ष लगातार लगानीयोग्य पुँजी अभाव भए पनि यो वर्ष देखिएको छैन ।नेपाल राष्ट्र बैंकका अनुसार देशमा भित्रिने र बाहिरिने रकमबीचको अन्तर (शोधनान्तर स्थिति) अहिले बचतमा छ । चालू आवको पहिलो ५ महिनामा शोधनान्तर स्थिति २३ अर्ब ३० करोड रुपैयाँले बचत छ । गत आवको सोही अवधिमा ८५ अर्ब ३२ करोडले घाटामा थियो ।चालू आवको पुससम्म प्रत्यक्ष वैदेशिक लगानी गत आवको ४५ अर्ब ८३ करोड ३६ लाखको तुलनामा ३१५.३ प्रतिशतले वृद्धि भएर १ खर्ब ९१ अर्ब रुपैयाँ पुगेको छ ।लगानी वातावरण बनाउन सरकारले नीतिगत, संरचनागत र प्रक्रियागत सुधारका काम पनि गरेको छ । लगानीसँग सम्बन्धित औद्योगिक व्यवसाय प्रवर्द्धन ऐन, वैदेशिक लगानी तथा प्रविधि हस्तान्तरण ऐन, श्रम ऐनलगायत कानुन संशोधन भइसकेको छ । उद्योग व्यवसायका लागि अपरिहार्य विद्युत् समस्या छैन । करको दायरा पनि विस्तार भएको छ ।माओवादी द्वन्द्व, विभिन्‍न राजनीतिक उतारचढाव, विद्युत् कटौतीलगायतले लामो समय अर्थतन्त्रलाई धराशयी बनायो । विगतमा अर्थतन्त्र बलियो नहुनु र आर्थिक विकास नहुनुको मुख्य बाधक अस्थिर सरकारलाई मानिँदै आएको थियो । अहिले स्थिर र बलियो सरकार बनेको पनि २ वर्ष पूरा भइसकेको छ । अर्थतन्त्रका जानकार व्यक्तिले मन्त्रालय सम्हालिरहेका छन् ।आर्थिक वृद्धिदरका हिसाबले विगत ३ वर्ष उत्साहजनक रह्यो । ३ वर्षमा लगातार ६ प्रतिशतमाथिको आर्थिक वृद्धिदर कायम छ । यो वर्ष सरकारले ८.५ प्रतिशतको आर्थिक वृद्धिको महत्त्वाकांक्षी लक्ष्य राखेको छ । अन्तर्राष्ट्रिय मुद्रा कोष, विश्‍व बैंक, एसियाली विकास बैंकजस्ता बहुराष्ट्रिय निकायले पनि यस्तो वृद्धिदर साढे ६ प्रतिशत हाराहारी अनुमान गरेका छन् ।विप्लव समूहको छिटफुट हिंसात्मक घटना र जबर्जस्ती असुलीजस्ता गतिविधि भए पनि अर्थतन्त्रलाई समस्यामै पार्ने गरेका राजनीतिक गतिविधि शून्यप्राय: छन् । आन्दोलन, बन्द–हडताल, ट्रेड युनियनको समस्या छैन ।यी सबै परिदृश्य नियाल्ने हो भने अर्थतन्त्रको समग्र अवस्था नकारात्मक नहुनु पर्ने हो । सरसर्ती हेर्दा तथ्यांकीय रूपमा अर्थतन्त्रका अधिकांश सूचक गत वर्षभन्दा सकारात्मक छन् । तर बजारले त्यो अनुभव गर्न पाएको छैन ।‘डिजिटलाइजेसनको प्रयोगलाई बढाउन पूर्वाधारको विकास गर्दै जाने, मोबाइल तथा इन्टरनेट बैंकिङको प्रयोगलाई सुदूरसम्म पुर्‍याउने, प्वाइन्ट अफ सेल (पीओएस) र क्यास डिपोजिट मेसिनलगायतको प्रयोगमा प्रोत्साहन गर्ने ।’ नेपाल राष्ट्र बैंकको मौद्रिक नीति, ०७६/७७ अनुसार बैंक तथा वित्तीय संस्थाले पनि बैंकिङ पहुँच विस्तार र डिजिटल बैंकिङलाई प्राथमिकता दिएका छन् । ‘क’ र ‘ख’ वर्गका सबै बैंकले मोबाइल तथा इन्टरनेट बैंकिङको सेवा दिइरहेका छन् भने केही ‘ग’ वर्गका वित्तीय संस्थाले पनि एटिएम सेवा दिन थालेका छन् । चालू आर्थिक वर्षको मंसिरसम्म ७ सय ४३ स्थानीय तहमा वाणिज्य बैंकका शाखा विस्तार भइसकेका छन् । बैंक तथा वित्तीय संस्थाको शाखा संख्या ५ हजार ४ सय ७० पुगिसकेको छ । यस अवधिमा २ करोड ९२ लाख ६९ हजारभन्दा बढी बचत खाता खुलेका छन् । १४ लाख ५६ हजारभन्दा बढी कर्जा खाता खोलिएका छन् । यसरी खाता खोल्नेमध्ये ९० लाख ९९ हजारले मोबाइल बैंकिङ सेवा र ९ लाख २८ हजारले इन्टरनेट बैंकिङ सुविधा लिइरहेको राष्ट्र बैंकको तथ्यांक छ । ६८ लाख १९ हजारले डेबिट, १ लाख ३७ हजारले क्रेडिट कार्ड प्रयोग गरिरहेका छन् । बैंक तथा वित्तीय संस्थाका एटिएम संख्या ३ हजार ५ सय २० पुगेका छन् । ठूलो संख्यामा मोबाइल र इन्टरनेट बैंकिङको सेवा विस्तार भए पनि नगदरहित कारोबारको गति भने न्यून छ । छिटफुट कामबाहेक नगद नबोकी सुखै छैन । नगद जम्मा गर्न सम्बन्धित बैंकमै धाउनुपर्ने बाध्यता छँदै छ । बजारको संरचनाले गर्दा ग्राहकले नगद र कार्ड दुवै बोक्ने चलन छ ।",politic
"निजी क्षेत्र लगानीका लागि उत्साहित देखिँदैन । बैंकमा पैसा थुप्रिएको छ । सरकार स्वयंले विकास खर्च गर्न सकेको छैन । प्रतिबद्धता बढे पनि वैदेशिक लगानी सोहीअनुरूप भित्रिएको छैन । आर्थिक विकास भएको जनताले प्रत्यक्ष अनुभव गर्ने रोजगारी, लगानी, उत्पादनलगायतका सूचकांक कमजोर अवस्थामा छन् ।कर्जाको सीमा, कर संयन्त्र, व्यवसायीलाई कस्ने नीतिलगायतका कारणले लगानी विस्तार हुन सकेको छैन । — रामेश्वर खनाल, पूर्वअर्थसचि तथ्यांकअनुसार मुलुकको अर्थतन्त्र तीव्र रूपमा विस्तारित भइरहेको हुनुपर्ने हो । आर्थिक वृद्धिदर उत्साहजनक हुँदा आन्तरिक उत्पादन वृद्धि भएको, रोजगारीका अवसर फराकिलो हुँदै गएको तथा व्यक्तिको क्रयशक्ति बढेको हुनुपर्ने थियो । आर्थिक रूपमा सक्रिय व्यक्ति, व्यावसायिक समूहमा भविष्यप्रति सकारात्मक अपेक्षाको सञ्‍चार, लगानी विस्तार र नयाँ उद्योग धमाधम खुल्नुपर्ने हो । तर अवस्था उल्टो छ । उद्योग खुल्ने क्रम ठप्पप्राय: छ । भएका उद्योग–व्यवसाय पनि समस्याग्रस्त छन् । रोजगारीका लागि बिदेसिने युवाको संख्या कम भएको छैन ।विकास निर्माणले गति नलिनुको सोझो असर रोजगारीमा परेको छ । अर्थतन्त्रको एउटा सूचकको प्रभाव अर्को सूचकमा पर्न सकेको छैन । सीमित वर्गको आय बढे पनि त्यसको अन्तरसम्बन्ध उत्पादकत्वमा देखिएको छैन । जति करदाता राजस्वको दायरामा आएका छन्, त्यसको तुलनामा राजस्व संकलनको वृद्धि देखिन सकेको छैन ।वित्तीय संघीयता कार्यान्वयनका सिलसिलामा स्थानीय सरकारमा कुल बजेटको करिब ९ प्रतिशत गएको छ । राजस्व बाँडफाँटबाट थप ३ प्रतिशत बजेट तल्लो सरकारसँगै छ । तर पनि पुँजीगत खर्च असार पर्खेरै बसेको छ ।परम्परागत रूपमा तुलनात्मक क्षमता राम्रो रहेका कार्पेट, गार्मेन्ट, कृषिजन्य वस्तु, अर्धप्रशोधित सामानमा क्षमता विस्तार हुन सकेको छैन । अन्तर्राष्ट्रिय बजारमा प्रतिस्पर्धा गर्न सक्ने वस्तु उत्पादन भइरहेको छैन । सिमेन्ट, छड, जलविद्युत्लगायत क्षेत्रले निर्यातको सम्भावना बोकेका भए पनि व्यावहारिक प्रयास हुन सकिरहेको छैन । परिणाम, निर्यातको आधार कमजोर छ ।औद्योगिक कच्चा पदार्थको माग पनि घटेको छ । ‘रेफरेन्स मूल्य’ ले इमानदारीपूर्वक व्यवसाय गर्नेलाई असर पारिरहेको उद्योगी/व्यवसायीले बताउँदै आएका छन् । पूर्वाधारको अवस्था पनि उद्योग व्यवसायलाई सहज छैन ।नेपाल बैंकर्स संघका अनुसार कर्जाको मात्र नभएर निक्षेपको विस्तारमा पनि यो वर्ष नियमित प्रक्रियाभन्दा फरक अवस्था देखिएको छ । सामान्यतया असार/साउनतिर बैंकहरूमा जम्मा भएको निक्षेप पुस मसान्तसम्म बजारमा प्रवाह हुने गरेको थियो । तर चालू आवमा पुस मसान्तसम्म पनि बैंकहरूमा निक्षेप थुप्रिएर बसेको छ । चालू आवमा निक्षेप संकलन पनि नियमित प्रक्रियाजस्तो तीव्र गतिमा छैन ।संघले पनि करका विषयमा सहजीकरण नगरे कर्जा विस्तारमा थप समस्या हुने जिकिर गरेको छ । २२ माघमा राष्ट्र बैंकले बैंक तथा वित्तीय संस्थाका प्रमुखहरूसँग आयोजना गरेको छलफलमा विकास बैंकर्स संघका उपाध्यक्ष प्रद्युमन पोखरेलले खुद्रा कर्जाको लागत बढेका कारण अनौपचारिक अर्थतन्त्र मौलाउन सक्ने आशंका व्यक्त गरे ।छलफलमा राष्ट्र बैंकका गभर्नर चिरञ्जीवी नेपालले अर्थतन्त्र सुदृढीकरणमा अघि बढिरहेको बताए । उनले भने, “कृषि, ऊर्जा र पर्यटन क्षेत्रको विस्तारका कारण मुलुक ३ वर्षसम्म उच्च आर्थिक वृद्धि हासिल गर्न सफल भयो ।”कार्यक्रममा बैंकर्सहरूले कर्जामा गरिएको नीतिगत कडाइलाई खुकुलो बनाइदिन राष्ट्र बैंकसमक्ष आग्रह पनि गरे ।पूर्वअर्थसचिव रामेश्वर खनाल भन्छन्, “कर्जाको माग घट्नु नै लगानी विस्तारको क्षमता घट्नु हो ।” कर्जा सीमामा कडाइ गर्नुपर्ने भए पनि अहिले त्यो आवश्यक नरहेको खनालको तर्क छ । कर्जा सीमा, कर संयन्त्र, व्यवसायीलाई कस्‍ने नीतिलगायत कारणले लगानी विस्तार हुन नसकेको खनाल बताउँछन् ।आत्मनिर्भर अर्थतन्त्रको कुरा गरिरहेको समयमै आयात–निर्यातको अनुपात घटेको देखिन्छ । तर व्यापारिक पाटोबाट हेर्दा निर्यात बढेको नभएर औद्योगिक कच्चा पदार्थको माग कम भएकाले आयातको तथ्यांक घटाएको छ । पूर्वसचिव खनाल भन्छन्, “यसको कारण भनेको उत्पादन पर्याप्त नहुनु वा अन्तर्राष्ट्रिय बजार नखोज्नु हो ।”",politic
"आन्तरिक उत्पादनले आयात प्रतिस्थापन गर्नुपर्ने उनको भनाइ छ । आर्थिक परिसूचकमा आएका उतारचढावको आँकलन हेर्दा अर्थतन्त्र संकटपूर्ण अवस्थामा भने नरहेको खनालको बुझाइ छ ।उद्योगी/व्यवसायी पनि सरकारको काम गराइप्रति उति सकारात्मक देखिँदैनन् । कुल गार्हस्थ उत्पादन (जीडीपी) मा निजी क्षेत्रको महत्त्वपूर्ण योगदान हुन्छ । तर सरकारले कडीकडाउ र थुप्रै नीतिगत परिवर्तनमार्फत निजी क्षेत्रलाई कस्‍न खोजेकाले त्रसित देखिन्छ । नेपाल उद्योग परिसंघका पूर्वअध्यक्ष हरिभक्त शर्मा कानुन बढी नियन्त्रण र दण्ड–सजाय गर्ने खालका भएको बताउँछन् । “प्रवर्द्धनात्मक नीति र कानुन आउनुपर्ने ठाउँमा नियमन मात्रै बढाएर हुँदैन,” उनी भन्छन्, “सरकारले पूर्वाधार विकासलाई प्राथमिकता दिने र नीतिगत रूपमा स्वदेशी उत्पादन र उद्योगलाई प्रवर्द्धन गर्नेतर्फ कदम चाल्नुपर्छ ।” दुई–चार संस्थाको व्यावसायिक अभ्यास राम्रो भएन भनेर सबैलाई एउटै टोकरीमा राखेर दण्डको नीति लिँदा उद्योग व्यवसायको प्रवर्द्धन नहुने शर्माको भनाइ छ ।संघीय प्रणाली लागू भएपछि निजी क्षेत्रलाई झन् चुनौती बढेको व्यवसायी बताउँछन् । तीन वटै सरकारले पूर्वाधार विकासमा नभएर कर संकलनमा मात्रै ध्यान दिएको उनीहरूको आरोप छ । “राष्ट्रिय आयको तुलनामा कर संकलन बढी छ,” परिसंघका पूर्वअध्यक्ष शर्मा भन्छन्, “करको अनुपात घटाए व्यवसायी र उपभोक्ता दुवैको हित हुन्छ ।” सरकारको कदम हेर्दा मुलुक खुला, उदार वा नियन्त्रित अर्थतन्त्र कुनमा जान चाहेको, आफूहरूमा अन्योल भएको शर्माको भनाइ छ ।केही सकारात्मक संकेत देखिए पनि विकासको अर्थराजनीति सही ढंगले अगाडि बढ्न सकेको छैन । — डिल्लीराज खनाल, अर्थशास्त्री सरकारले विकास र समृद्धिको नारा चर्को लगाए पनि पुराना र बहुवर्षीय ठेक्कामा काम सुस्त छ । सरकारले सार्वजनिक खर्चको भुक्तानीलाई विगतको भन्दा सरल बनाउँदै लगे पनि त्यसको असर न प्रणालीमा देखिएको छ, न त आयोजनाको प्रगति विवरणमा नै ।करिब ६० प्रतिशत जेठ र असार तथा औसत ४० प्रतिशत विकास खर्च आर्थिक वर्षको अन्तिम महिना असारमा मात्रै हुँदै आएको प्रवृत्ति यो वर्ष पनि दोहोरिने पक्का छ । आव ०७२/७३ मा ४७ प्रतिशत, ०७३/७४ मा ४१.२ प्रतिशत, ०७४/७५ मा ३९.४ प्रतिशत र ०७५/७६ ४० प्रतिशत विकास खर्च असारमा मात्रै भएको थियो ।आन्तरिक उत्पादन, उत्पादकत्व, प्राकृतिक स्रोत–साधन, तुलनात्मक लाभका क्षेत्रको विस्तार र त्यसमा जनसंख्याको ठूलो हिस्सा समाहित हुने अवस्था अझै बनिसकेको छैन ।५ वर्षमा कृषि उत्पादन दोब्बर पार्ने सरकारी नीति छ । आन्तरिक उत्पादन र खपत बढाउने नीति भए पनि व्यवहारत: व्यापारमा आधारित मुनाफामा अर्थतन्त्र अडिएको छ । अर्थशास्त्री डिल्लीराज खनाल सरकारी र निजी दुवै लगानी कहाँ, कसरी खर्च भइरहेको छ भन्ने विषय महत्त्वपूर्ण भएको बताउँछन् । “खर्च बढाएर मात्रै आर्थिक विकास हुँदैन,” उनी भन्छन्, “केही सकारात्मक संकेत देखिए पनि विकासको अर्थराजनीति सही ढंगले अगाडि बढ्न सकेको छैन ।”अर्थ मन्त्रालयका सहसचिव उत्तरकुमार खत्री अर्थतन्त्र सही दिशामा अघि बढिरहेको तथ्यांकले नै देखाइरहेको बताउँछन् । “केही वस्तुमा आत्मनिर्भर बन्दै छौँ, ऊर्जाको सहजताले पेट्रोलियम आयात घटेको छ,” उनी भन्छन्, “राष्ट्रिय गौरवका आयोजनाको प्रगति विवरण पनि सन्तोषजनकै छ ।”सहसचिव खत्री मुलुकको सीमित क्षमताअनुसार भइरहेका गतिविधिलाई सन्तोषजनक रूपमा हेर्नुपर्ने बताउँछन् । भन्छन्, “आर्थिक विकास एकै पटक नभएर क्रमिक रूपमा हुने हो ।”अर्थशास्त्री खनाल भने अर्थतन्त्रको एउटा सूचकको अन्तरसम्बन्ध अर्कोमा जोडिन नसकेकाले समस्या देखिएको बताउँछन् । “प्रणालीगत समस्या छ । अन्तरसम्बन्धित समस्या समाधान गर्न सिंगो परिपाटी लाग्‍नुपर्ने देखिन्छ,” उनी भन्छन्, “त्यस कारण अर्थतन्त्रमा संरचनागत परिवर्तनकै आवश्यकता देखिएको छ ।” जति अपेक्षा गरिएको थियो, त्योअनुसार नभए पनि नयाँ ढंगले अगाडि बढ्ने प्रयत्‍न सराहनीय भएको उनको भनाइ छ ।",politic
"एटिएमबाट पैसा निकाल्ने र पसलमा गएर त्यही पैसाले सामान किन्ने प्रवृत्तिले डिजिटल बैंकिङको अर्थ नहुने राष्ट्र बैंकका पूर्वकार्यकारी निर्देशक नरबहादुर थापा बताउँछन् । “अहिले जसरी अधिकांश स्थानमा कार्डको प्रयोग हुँदैन, त्यसैगरी भोलि नगदको प्रयोग नहुने अवस्था बन्यो भने डिजिटल बैंकिङको अर्थ हुन्छ,” उनी भन्छन्, “त्यसका लागि नियमनकारी निकायको अग्रसरता, बैंक तथा वित्तीय संस्था र अन्य सेवाप्रदायकले मध्यस्थताको भूमिका खेल्नुपर्छ ।” इन्टरनेट तथा विद्युतीय उपकरणले जनजीवनलाई सरल एवं सहज बनाइसकेको समाजलाई डिजिटल बैंकिङमा लैजान ढिला भइसकेको उनको भनाइ छ । विश्वका थुप्रै मुलुक नगदरहित कारोबारमा अभ्यस्त भइसकेका छन् । ती देशमा पैसाको सानो इकाइदेखि लाखौँ रुपैयाँसम्म तत्काल मोबाइल वा इन्टरनेटमार्फत लेनदेन गर्न मिल्ने भएकाले नगद बोकिरहनुपर्दैन । चियापसलदेखि ठूल्ठूला किनमेल र कारोबार नगदरहित नै हुन्छ । हार्वर्ड बिजनेस रिभ्यु–२०१९ का अनुसार अमेरिका, बेलायत, नेदरल्यान्ड, नर्वे, जापान, डेनमार्कलगायत देशमा ९० प्रतिशत बढी कारोबार नगदरहित हुने गरेको छ ।   त्यसो त नगदरहित कारोबारको फाइदा पनि अनेक छन् । डिजिटल बैंकिङको पहुँचले खर्चमा कटौती, सरल र छिटो सेवा प्रवाह, जुनसुकै समय र स्थानबाट कारोबार सञ्चालन गर्न सकिन्छ । यसको प्रयोगले उत्पादकत्वमा वृद्धि, समयको बचत, कागजी नोट खर्च छपाइमा कटौती, पैसाको सुरक्षा र स्मार्ट जीवनशैली बनाउँछ । त्योभन्दा पनि यसले मूलत: अनौपचारिक र अवैध कारोबारलाई निरूत्साहित गर्ने राष्ट्र बैंकका प्रवक्ता गुणाकर भट्ट बताउँछन् । “अनियमितता रोक्न, राजस्व चुहावट कम गर्न तथा अर्थतन्त्रको औपचारिकीकरण गर्न क्यासलेस कारोबार महत्त्वपूर्ण छ,” उनी भन्छन्, “राज्यलाई चौतर्फी फाइदा पुग्ने भएकाले डिजिटल बैंकिङ राष्ट्र बैंकको प्राथमिकतामा छ ।” डिजिटल कारोबार पारदर्शी हुने भएकाले व्यवसायीसमेत करको दायरामा आउने, विद्यमान कर चुहावट र छलीलाई कानुनी दायरामा ल्याउन पनि सहयोग हुने भट्टको भनाइ छ ।कृषि विकास बैंकको वार्षिकोत्सवमा अर्थमन्त्री युवराज खतिवडाले अर्थतन्त्र सुदृढ, सबल र स्थायी मार्गमा अघि बढिरहेको बताउँदै ढुक्क भएर लगानी बढाउन व्यवसायी र वित्तीय संस्थाहरूलाई आग्रह गरे । उनले भने, “अर्थतन्त्र ‘रिमार्केबल पार्ट’ मा अघि बढिराखेको छ । विश्व बैंकको इकोनोमिक अपडेट र एसियाली विकास बैंकको अपडेटले पनि त्यही भन्छ । त्यसैले हामी सही बाटोमा छौँ ।”
त्यसको भोलिपल्टै ८ माघमा अन्तर्राष्ट्रिय भन्सार दिवसमा आयोजित कार्यक्रममा उद्योगी/व्यवसायी भने सरकारले निजी क्षेत्रलाई विश्वास नगरेकाले व्यवसायमा मन्दी आएको बताइरहेका थिए । नेपाल उद्योग वाणिज्य महासंघका वरिष्ठ उपाध्यक्ष शेखर गोल्छाले ‘भ्यालु एडिसन’ गरेर काम गर्ने र राम्रो रोजगारी सिर्जना गर्ने उद्योगलाई सरकारले अझ बढी सुरक्षा दिनुपर्ने ठाउँमा विश्वास नगर्दा निरुत्साहित हुनु परेको धारणा राखेका थिए । विदेशी निक्षेपकर्ता र गैरआवासीय नेपालीबाट समेत कम्तीमा २ वर्षका लागि विदेशी मुद्रामा निक्षेप लिन सक्ने र त्यस्तो रकम लगानी गर्न सक्ने सुविधा दिइएको छ, जुन कर्जायोग्य लगानी अभाव समस्या समाधानको स्रोत हो । राष्ट्र बैंकका पूर्वकार्यकारी निर्देशक त्रिलोचन पंगेनी सीप र जाँगर भएका तर धितो नभएकाले कर्जा पाउने अवस्था नरहेको बताउँछन् । “युवासँग सीप र जाँगर छ तर कर्जा पाउँदैनन् । राज्यले घोषणा गरेको सहुलियत कर्जा पनि झन्झटिलो छ,” उनी भन्छन्, “उत्पादनमूलक क्षेत्रमा लगानी गर्न चाहने समूह नै वञ्चित छ ।” राष्ट्र बैंकले वाणिज्य बैंकलाई कुल कर्जाको १० प्रतिशत कृषि र ऊर्जा तथा पर्यटन गरेर १५ प्रतिशत कर्जा लगानी गर्नुपर्ने व्यवस्था गरेको छ । तर बैंकहरूले यो अनुपातमा कर्जा लगानी गर्न सकेका छैनन् ।राष्ट्र बैंकको तथ्यांकअनुसार पनि पछिल्लो ५ महिनामा २ हजार ४ सय ९९ जनाले १ अर्ब ४० करोड सहुलियतपूर्ण कर्जा लिएका छन् । हरेक वाणिज्य, विकास बैंक, फाइनान्स कम्पनीले वार्षिक क्रमश: ५ सय, २ सय र १ सय वटा सहुलियतपूर्ण कर्जा प्रवाह गर्नुपर्नेछ ।स्थिर ब्याजदर बैंकहरू मर्जमा गएका छन् । योसँगै मर्ज भएका बैंकको पुँजी मात्र बढेको छैन, जोखिम टार्ने क्षमता पनि बढेको छ । तर न निक्षेपको ब्याजदर बढेको छ, न त कर्जाको ब्याजदर घटेको छ ।",politic
"२ माघमा मात्र अटोमोबाइल एसोसिएसन अफ नेपाल (नाडा) का पदाधिकारी व्यवसायमा मन्दी आएको गुनासो लिएर अर्थमन्त्रीलाई भेट्न पुगेका थिए । नीतिगत सुधार गरेर व्यवसायमैत्री वातावरण बनाइदिनुपर्ने उनीहरूको माग थियो । नाडा अध्यक्ष कृष्णप्रसाद दुलालका अनुसार अर्थमन्त्री खतिवडाले अटोमोबाइल क्षेत्रका समस्याबारे आफू जानकार रहेको बताउँदै पछिल्लो समय सवारी साधनबाट उठ्ने राजस्व पनि घटेका कारण व्यवसायीलाई राहत हुने गरी सम्बोधन गर्ने प्रतिबद्धता जनाएका छन् ।राष्ट्र बैंकका अनुसार व्यक्तिगत प्रयोजनका गाडी खरिदमा ५० प्रतिशत भुक्तानी गर्नुपर्ने व्यवस्था छ । त्यसैगरी गाडीका साथै घर र अन्य कर्जाका लागि आम्दानीको ५० प्रतिशतभन्दा कम किस्ता रकम हुनुपर्छ । आम्दानी र कर्जाको अनुपात तोकिएपछि सवारी साधन मात्रै नभएर अन्य क्षेत्रको व्यवसायमा पनि असर परेको नाडा अध्यक्ष दुलाल बताउँछन् । कर कार्यालयमा पेस भएको विवरणका आधारमा कर्जा पाउने व्यवस्थाले पनि बजारमा शिथिलता ल्याएको व्यवसायीको भनाइ छ । अहिले ऋण लिन कर चुक्ताको प्रमाणपत्र पनि अनिवार्य गरिएको छ । सरकारले गरेको नीतिगत कडाइ र परिवर्तनको परिणाम कर्जा प्रवाह नहुँदा वाणिज्य बैंकहरूमा पैसा थुप्रिएको छ । नेपाल बैंकर्स एसोसिएसनका अनुसार अहिले बैंकमा १ खर्ब ७५ अर्ब रुपैयाँ छ । गत आर्थिक वर्षको पहिलो ६ महिनामा २ खर्ब ५७ अर्ब रुपैयाँ कर्जा प्रवाह भएको थियो । चालू आर्थिक वर्षको सोही अवधिमा १ खर्ब ९७ अर्ब रुपैयाँ प्रवाह भएको छ । राष्ट्र बैंकका पूर्वकार्यकारी निर्देशक नरबहादुर थापा बैंकमा पैसा थुप्रिनु अर्थतन्त्रका लागि राम्रो संकेत नभएको बताउँछन् । “ढुकुटीमा रकम जम्मा भएर बस्नु भनेको आर्थिक गतिविधि घट्नु हो, उत्पादकत्वमा कमी आउनु हो,” उनी भन्छन्, “यसले निजी क्षेत्र लगानी विस्तारमा उत्साहित छैन भन्ने बुझिन्छ ।” एकै पटक भएका थुप्रै नीतिगत परिवर्तनले व्यवसायीमाझ अन्योल छाएको हुन सक्ने थापाको बुझाइ छ । मुलुकमा व्यवसाय मात्रै होइन, बाह्य क्षेत्र स्थायित्वको प्रमुख स्रोत रेमिट्यान्स आप्रवाह पनि सकारात्मक छैन । चालू आवको पहिलो चौमासिकमा वैदेशिक रोजगारीमा जानेको संख्या ५.६ प्रतिशतले बढे पनि रेमिट्यान्स अघिल्लो वर्षको तुलनामा २.३ प्रतिशतले घटेको छ । राष्ट्र बैंकका अनुसार गत वर्ष पहिलो चौमासिकसम्म ३ खर्ब १२ अर्ब रेमिट्यान्स भित्रिएको थियो । यो वर्ष सोही अवधिमा ३ खर्ब ४ अर्ब आएको छ । रेमिट्यान्स घट्नु भनेको मुलुकमा विदेशी मुद्रा सञ्चितिमा असर पर्नु हो । सरकारले विदेशी मुद्रा सटहीमा कडाइ गरेपछिरेमिट्यान्समा प्रभाव परेको हुन सक्ने जानकारको भनाइ छ । अनावश्यक कडिकडाउले अनौपचारिक माध्यमबाट रकम भित्रिएको हुन सक्ने व्यवसायीको आकलन छ । राष्ट्र बैंकका अनुसार माघ पहिलो साता मात्र २० अर्ब रुपैयाँको अन्तरबैंक कारोबार भएको छ । राष्ट्र बैंकका प्रवक्ता भट्ट भन्छन्, “बैंकहरूसँग साधन कम भएको छ (निक्षेप संकलन) । उनीहरू दबाबमा छन् ।” ५० अर्बमाथिको कर्जामा तरलता अभाव छ । बैंकर एसोसिएसनको पहलमा बैंकहरूले निक्षेपको ब्याजदर ९.७५ प्रतिशतभन्दा माथि जान नदिएपछि आधार दर घटेको छ । वाणिज्य बैंकको औसत आधार दर ९.४६ प्रतिशत कायम भएको छ । मंसिरमा वाणिज्य बैंकको निक्षेपको भारित औसत ब्याजदर ६.८० प्रतिशत र कर्जाको भारित औसत ब्याजदर ११.९३ प्रतिशत छ । अघिल्लो वर्षको सोही महिनामा यी दर क्रमश: ६.६२ प्रतिशत र १२.३२ प्रतिशत थिए । बैंकले घटेजति आधार दरमा प्रिमियम थप गरेर ब्याज निर्धारण गरिरहेका छन् ।बैंकहरूमा निक्षेप संकलन घट्दा पनि किन निक्षेपकर्ताको ब्याजदर बढेन ? पंगेनी ब्याजदरलाई सहमति गरेर ‘फिक्स’ मा राख्न नहुने बताउँछन् । “ब्याजदर मूल्यवृद्धिको तुलनामा माथि नै हुनुपर्छ तर अवस्था उल्टो छ,” उनी भन्छन्, “बचतको ब्याजदरले अनावश्यक खर्च घटाउँछ, निक्षेप संकलनमा मद्दत पुर्‍याउँछ । र, ऋणीले कर्जा पाउँछन् ।”यसअघि निक्षेप संकलनका लागि बैंकहरूबीच ब्याजमा ‘लिगलिगे’ दौड चलेको थियो । तर बैंकर्स एसोसिएसनले निक्षेपको ब्याजमा सहमति गरेर व्यक्तिगत मुद्दतीमा ९.७५ प्रतिशत र संस्थागतमा ९.६ प्रतिशतसम्म ब्याज दिन पाइने सहमति भएको थियो ।",politic
"अहिले खतिवडाले त्यस्तै नीतिगत गडबडी गरेका छन् । अर्थराजनीतिक विश्लेषक हरि रोका विद्युतीय गाडीमा कर बढाएर अर्थमन्त्रीले छिमेकी भारतलाई लाभ दिएको दाबी गर्छन् । उनको विश्लेषणमा खनिज तेलबाट चल्नेभन्दा विद्युतीय गाडी महँगो भएपछि पेट्रोलियम पदार्थबाट चल्ने गाडी बिक्छन् र तयारी पेट्रोलियम पदार्थ भारतबाट ल्याउनुपर्छ । “बिजुली हाम्रोमा उत्पादन हुन्छ  पेट्रोल आयात गर्नुपर्छ,” उनी भन्छन्, “अर्थमन्त्रीको यो कदम राष्ट्रिय हितविपरीत छ । चकलेटमा भन्सार घटाएर पनि स्वदेशी उत्पादनलाई कमजोर बनाइएको छ  निश्चित व्यापारी पोस्ने यो नीतिगत भ्रष्टाचार हो बजेटमार्फत व्यापारी पोस्ने नीति अँगाल्न थालेको भने कांग्रेस नतृत्वको सरकारले हो । प्रजातन्त्र स्थापनासँगै सरकारी सम्पत्ति निजीकरण गर्ने नीति कांग्रेस नेतृत्वको सरकारले लिएको थियो । त्यही कारण कतिपय सार्वजनिक संस्थानको स्वामित्वमा रहेको सम्पत्ति व्यापारिक समूहको हातमा पुग्यो । पूर्वी नवलपरासीको भृकुटी कागज उद्योग गोल्छा समूहको स्वामित्वमा पुग्यो भने हरिसिद्धि टायल एनबी ग्रुपले लियो । बाँसबारी छालाजुत्ता कारखानाको नामोनिशान छैन । यी सहज ढंगले चलिरहेका सार्वजनिक संस्थान थिए ।०४८ मा बनेको गिरिजाप्रसाद कोइराला नेतृत्वको सरकारले निजीकरण गर्ने नीति लिएपछि कतिपय संस्थान टाट पल्टिए भने कतिपय व्यापारीको हातमा पुगे । यो नीतिको अहिलेसम्म कांग्रेसले प्रतिरक्षा गर्नु परिहेको छ ।हुँदाहुँदा अहिले बजेटका करका दर नै चुहाएको आरोपसम्म लाग्न थालेको छ । ०७३ मा अर्थमन्त्री विष्णु पौडेलले बजेटको आकारबारे सूचना पहिल्यै दिएपछि संसद्मै हंगामा भएको थियो । कांग्रेस नेता रमेश लेखकको संयोजकत्वमा छानबिन समिति बनाएपछि मात्रै अवरोध थामिएको थियो । तर समितिको रिपोर्ट भने गोप्य नै राखियो ।“व्यापारीलाई पोस्ने गरी करका कुरा खोल्नु र कर निर्धारण गर्नु अपराध हो,” रोका भन्छन्, “यस्तो कुरा उठिसकेपछि अर्थमन्त्रीलाई पदमा बसिरहने नैतिक आधार हुँदैन ।”विदेशमा भने बजेटको गोपनीयताबारे कुरा उठिसकेपछि अर्थमन्त्रीले छानबिनका लागि मार्गप्रशस्त गरिदिने अभ्यास छ । सन् १९४७ मा बेलायती मन्त्रीमण्डलका चान्सलर हग डाल्टनले बजेट लिककै कारण राजीनामा दिनु परेको थियो । बजेटमा गरिन लागेको कर परिवर्तनसम्बन्धी सूचना हगले चुहाएका थिए । संसद्मा क्षमा माग्दै उनले राजीनामा दिएका थिए ।सन् १९३६ मै अर्का बेलायती मन्त्रीले पनि बजेटका महत्त्वपूर्ण सूचना चुहाएकै कारण पद गुमाउनु परेको थियो । जिम्मी थोमसले आफ्ना नजिकका व्यापारी साथी र साझेदारलाई बजेटमा गरिन लागेका वित्तीय परिवर्तनका व्यवस्थाबारे सूचना दिएको आरोप लागेको थियो । त्यसपछि उनले संसद्बाट मात्र राजीनामा दिएनन्, सार्वजनिक जीवनबाटै ओझेल परे । सन् २०१३ मा क्यानाडामा बजेटको कर चुहिएपछि छानबिन गरिएको थियो दुई वर्षअघि । जेठकै महिना थियो । ठूलाठूला परियोजनामा पैसा जुटाउन स्थापित पूर्वाधार विकास बैंक (निफ्रा) ले सञ्चालन अनुमतिका लागि नेपाल राष्ट्र बैंकमा निवेदन दियो । तर राष्ट्र बैंकले लामो समय निर्णय नगरी अल्झाइरह्यो यो उल्झनको केन्द्रमा थिए, अर्थमन्त्री युवराज खतिवडा । बैंकका अध्यक्ष विमल कोइरालालाई नहटाएसम्म अनुमति दिन नसकिने भन्दै खतिवडाले राष्ट्र बैंकमार्फत दबाब र अडान तेर्स्याए अर्थमन्त्री खतिवडा कोइरालाको ठाउँमा आफू निकटका व्यक्तिलाई अध्यक्ष बनाउन चाहन्थे । नभन्दै ३ माघ ०७५ मा बैंक सञ्चालक समितिको ३६ औँ बैठकबाट खतिवडाले रुचाएका पात्र अनुज अग्रवाल कोइरालालाई विस्थापित गर्दै अध्यक्ष छानिए अग्रवाल अध्यक्ष बनेको २५ दिनपछि २८ माघमा सात महिनादेखि रोकिएको बैंकको सञ्चालन अनुमति फटाफट फुकुवा भयो । पूर्वाधार विकास बैंकमा सरकारको १० प्रतिशत सेयर हिस्सा छ । “मलाई नहटाई अनुमति दिन्नँ भनेर अर्थमन्त्रीले राष्ट्र बैंकलाई कसे,” मुख्यसचिवसमेत बनिसकेका कोइराला भन्छन्, “सेयर हिस्सा कम भए पनि सञ्चालन अनुमति दिने विषयमा सरकारको हात माथि थियो । त्यसलाई नमानी सुखै भएन ।”ठूलो व्यापारिक घरानामा पर्ने विशाल ग्रुपका लगानीकर्ता हुन्, अनुज । अग्रवाललाई २० अर्ब रुपैयाँ चुक्ता पुँजी भएको बैंकको नेतृत्व सुम्पिएर विशाल ग्रुपप्रति प्रकटित अर्थमन्त्री खतिवडाको माया दुई वर्षपछि झनै गाढा भएको छ । यसको प्रकटीकरण १५ जेठमा अर्थमन्त्रीद्वारा संसद्‌मा प्रस्तुत बजेटमै झल्कियो अर्थमन्त्रीले चकलेटमा यसअघि लाग्दै आएको ४० प्रतिशत भन्सारमा १० प्रतिशत घटाएर ३० प्रतिशतमा झारे । नेपालमा आयात हुने चकलेटमध्ये ठूलो हिस्सा विशाल ग्रुपको छ । उसले युनाइटेड डिस्ट्रिब्युसन नेपाल, लाइफ केयर डिस्ट्रिब्युसन नामक ट्रेडिङ कम्पनीबाट चकलेट आयात गर्छ । युनाइटेड डिस्ट्रिब्युसन पूर्वाधार विकास बैंकको सेयर सदस्यसमेत हो विशाल ग्रुपको वेबसाइटमा उल्लेख भएअनुसार उसले गिलियन, क्याफरेल, लिन्ट एन्ड स्प्रंग्ली, फरेरो चकलेट नेपालमा आयात गर्छ । यसबाहेक स्निकर, मार्स चकलेटको बिक्रेता समेत हो, विशाल ग्रुप स्निकर र मार्स नेपाली बजारमा बढी बिक्री हुने चकलेटमध्येमा पर्छन् । प्रिमियर ब्रान्डका चकलेट आयातमा विशाल ग्रुपको पकड बलियो छ । यसबाहेक अर्को व्यापारिक घराना खेतान समूह क्याडबरी, डेरी मिल्क चकलेटको आयातकर्ता हो",politic
"चालू आवको पहिलो ६ महिनामा सरकारले राजस्व लक्ष्य पनि पूरा गर्न सकेको छैन । ५ खर्ब ३७ अर्ब रुपैयाँ राजस्व संकलन लक्ष्य राखेकामा लक्ष्य र असुलीको खाडल धेरै ठूलो छ । यो अवधिमा ४ खर्ब ५५ अर्ब मात्र राजस्व असुली भएको छ । चालू आवमा सरकारले ११ खर्ब १२ अर्ब रुपैयाँ राजस्व संकलन गर्ने लक्ष्य राखेको छ । त्यसमध्ये कर राजस्व १० खर्ब र गैरकर १ खर्ब २ अर्ब रुपैयाँ संकलन गर्ने सरकारी योजना छ । उद्योग वाणिज्य महासंघमा वरिष्ठ उपाध्यक्ष शेखर गोल्छा सरकारले आयात, कर्जालगायतमा गरेको कडाइका कारण त्यसको असर राजस्वमा देखिएको बताउँछन् । सन्दर्भ–मूल्यसम्बन्धी कानुनले कम मूल्य निर्धारणलाई रोक्ने हो भने निजी क्षेत्रले स्वागत गर्ने उनको भनाइ छ ।सम्पत्ति शुद्धीकरण अनुसन्धान विभागले निजी क्षेत्रप्रति देखाएको चासोले पनि बजारमा प्रभाव पारेको छ । विभागबाट पूर्वाग्रही ढंगले आफूहरूमाथि कारबाही हुन सक्ने निजी क्षेत्रको आशंका छ । निजी क्षेत्रले सम्पत्ति शुद्धीकरणसम्बन्धी व्यवस्था पूर्ण रूपमा लागू गर्नुअघि सम्पत्ति अभिलेखीकरणको अवसर पाउनुपर्ने माग गरेको छ । निजी क्षेत्रका संगठन नेपाल उद्योग वाणिज्य महासंघ, नेपाल चेम्बर अफ कमर्स, नेपाल उद्योग परिसंघलगायतले सम्पत्ति अभिलेखीकरणको माग गर्दै आए पनि सरकार भने मौन छ । सरकारले यस्तो अवसर नदिए अर्थतन्त्र गिजोलिने चेम्बर अध्यक्ष राजेशकाजी श्रेष्ठ बताउँछन् । “सम्पत्ति अभिलेखीकरणको मागमा सरकार मौन रहँदा लगानी वातावरण प्रभावित बनेको छ,” उनी प्रतिप्रश्न गर्छन्, “लगानीकर्ता नै त्रासमा रहनुपर्दा बजारमा उत्साह कसरी देखिन्छ ?” अर्थसचिव राजन खनाल भने कानुनसम्मत काम गर्ने उद्योगी/व्यवसायीलाई त्रसित नहुन आग्रह गर्छन् । “नीतिगत परिवर्तन सबैको सहजताका लागि हो,” उनी भन्छन्, “विधिसम्मत र व्यवसायीमैत्री कानुन हुँदा सहज हुने उहाँहरूलाई नै हो ।” पारदर्शिता तथा आन्तरिक र बाह्य लगानीकर्ताको विश्वास जित्न नीतिगत परिवर्तन आवश्यक परेको उनको धारणा छ । अर्थतन्त्रको विस्तारका लागि लगानी, उपभोग, उत्पादन, रोजगारीलगायतका सूचकांक बलियो हुनुपर्नेमा अहिलेको अवस्था त्यस्तो देखिँदैन । सरकारी र निजी दुवै लगानी ओरालो बाटोमा छ । चालू आवको आधा वर्ष बितिसक्दासम्म सरकारी खर्च गत वर्षभन्दा कमजोर देखिएको छ । यो अवधिमा पुँजीगत खर्च कुल विनियोजित ४ खर्ब ८ अर्बमध्ये १३.७२ प्रतिशत मात्रै भएको छ । विकास निर्माणको ठप्प प्राय: अवस्थाले निर्माण सामग्री उद्योगमा मन्दी छाएको छ नै, रोजगारीमा झन् ठूलो खाडल परेको छ । अर्थसचिव खनाल चर्चा गरिएजस्तो अर्थतन्त्र ओरालो गतिमा नहिँडेको बताउँछन् । “३ वर्षदेखि लगातार ७ प्रतिशत आर्थिक वृद्धि हासिल भएको छ,” उनी भन्छन्, “आर्थिक गतिविधि सुस्त भएको भए यो सम्भव थिएन ।” उद्योगी/व्यवसायी भने सरकारले निजी क्षेत्रलाई विश्वास नगरेका कारण समस्या देखिएको बताउँछन् । महासंघका वरिष्ठ उपाध्यक्ष गोल्छा भन्छन्, “निजी क्षेत्रले इमानदार भएर काम गर्दा पनि केही अपवादलाई देखाएर सरकारले हामीलाई विश्वास गरेको छैन ।” आर्थिक विकास र समृद्धि खोजेको सरकारले आउँदो तीन वर्षमा दोहोरो अंकको आर्थिक वृद्धिदर हासिल गर्ने लक्ष्य राखेको छ । पछिल्लो तीन आवमा लगातार ६ प्रतिशतमाथिको आर्थिक वृद्धिदरको लक्ष्य भेट्याएको सरकारले यो वर्ष ८.५ प्रतिशतको महत्त्वाकांक्षी लक्ष्य राखेको छ । तर आर्थिक सूचकांकले त्यस्तो संकेत दिँदैनन् । धानको उत्पादनमा आएको कमीले पनि सो लक्ष्य पूरा हुने सम्भावना न्यून छ । अर्को कुरा, अबको २ वर्ष अर्थात् सन् २०२२ मा नेपाल अल्पविकसितबाट विकासशील राष्ट्रमा रूपान्तरण हुनुपर्नेछ । नेपालको सन् २०३० मा दिगो विकास लक्ष्य हासिल गर्ने र मध्यम आय भएको मुलुकमा स्तरोन्नति हुने लक्ष्य छ । मध्यम आय भएको मुलुकका लागि न्यूनतम प्रतिव्यक्ति आय कम्तीमा ३ हजार ९ सयभन्दा बढी डलर हुनुपर्छ । त्यसका लागि प्रतिव्यक्ति आयमा मात्र तेब्बर वृद्धि आवश्यक छ । तर अर्थतन्त्रका सूचकांकमा देखिएको ओरालो गतिले यो लक्ष्य भेट्न सम्भव देखिँदैन ।",politic
"बजारमा रहेको साना नोटको आयु सामान्यतया ३–४ वर्षको र ठूला नोटको ६ वर्ष हाराहारी हुन्छ । राष्ट्र बैंकको पुस मसान्तसम्मको तथ्यांकअनुसार ५ खर्ब १ अर्ब ७२ करोड रुपैयाँ बराबरका नोट बजारमा छन् । नोट छपाइका लागि मात्रै राष्ट्र बैंकले वार्षिक करोडौँ खर्चिंदै आएको छ । नोट च्यातिने, हराउने, जम्मा गर्दा वा निकाल्दा बैंकसम्म पुग्नुपर्ने समस्या त छँदै छ । अधिकांश भूभागमा दूरसञ्चार सुविधा रहेको, इन्टरनेटको सुविधा पुगेको, मोबाइल प्रयोगकर्ता बढेका कारण डिजिटल बैंकिङका लागि नेपाल उर्वर भूमि हो । राज्यलाई चौतर्फी फाइदा हुने भएकाले पनि यसको प्रयोग अपरिहार्य छ । नेपाल बैंकर्स संघका अध्यक्ष भुवन दाहाल समाज विस्तारै ‘क्यासलेस इकोनोमी’ तिर अघि बढिरहेको बताउँदै यसका लागि सरकारी प्राथमिकता आवश्यक भएको बताउँछन् । “अर्थतन्त्रलाई औपचारिक बनाउन तथा मुलुकलाई अन्य देशसँगको बैंकिङ प्रणाली र अर्थतन्त्रसँग जोड्न क्यासलेस अर्थतन्त्रतर्फ जानुको विकल्प छैन,” उनी भन्छन्, “यसका लागि सम्बन्धित निकायले नीतिगत पहल र सुरक्षाको व्यवस्था गर्नुपर्छ ।” कार्ड वा विद्युतीय कारोबारमा तिर्ने र लिने दुवै पक्ष तयार हुने खाले वातावरण बनाउन सम्बद्ध सबै पक्षको चासो आवश्यक भएको दाहालको भनाइ छ । पछिल्लो समय खुलेका डिजिटल पेमेन्ट कम्पनीले पनि स–सानो कारोबारलाई मात्रै प्राथमिकता दिएका छन् । आईएमई पे, खल्ती, प्रभु पे, ईसेवालगायत कम्पनी मोबाइल, टेलिफोन, टिभी रिचार्ज, बत्ती वा पानीको बिलजस्ता ससाना कारोबारभन्दा माथि उठ्न सकेका छैनन् । तर यही कारोबारको प्रयोग पनि एकदमै न्यून छ । सीमित सपिङ मल तथा रेस्टुराँमा पीओएस मेसिन सुरुआत भए पनि थुप्रै समस्याका कारण ग्राहक अझै त्यसमा तयार देखिँदैनन् । कहिल्यै तिर्नै नमिल्ने, अर्को बैंकको मेसिनमा ‘रिड’ नै नगर्ने, पैसा काट्ने तर बिलिङ नदेखाउनेलगायत कारणले पनि प्रयोगकर्ता ढुक्क हुन सकिरहेका छैनन् । राष्ट्र बैंकका प्रवक्ता भट्ट यसमा बैंक तथा वित्तीय संस्था र अन्य सेवाप्रदायकको भूमिका हुने बताउँछन् । “केही संरचनागत सुधारको आवश्यकता छ,” उनी भन्छन्, “त्यसका लागि सम्बन्धित सबै निकाय जिम्मेवार भएर लाग्न जरुरी छ ।” विश्वव्यापीकरण तथा आर्थिक उदारीकरणको लहर र त्यसले ल्याएको आर्थिक एकीकरण सँगसँगै विश्वव्यापी रूपमा अन्तर्राष्ट्रिय व्यापार, आप्रवासन र वैदेशिक पुँजी प्रवाहमा वृद्धि भइरहेको छ । नेपालमा वैदेशिक रोजगारीका लागि जानेको संख्या र त्यसबाट प्राप्त हुने रेमिट्यान्स आप्रवाहमा पनि उल्लेख्य वृद्धि भएको छ । राष्ट्र बैंकका अनुसार गत आवमा ८ खर्ब ७९ अर्ब रेमिट्यान्स मुलुक भित्रिएको थियो । चालू आवको पाँच महिने अवधिमा ३ खर्ब ७७ अर्ब रुपैयाँ रेमिट्यान्स आएको छ । विश्व बैंकको रेमिट्यान्स प्राइस वल्र्डवाइड तथ्यांकअनुसार नेपालीको रोजगारीको प्रमुख गन्तव्य मलेसियाबाट नेपालमा २ सय डलरसम्म पठाउँदा उक्त रकमको ३.४ प्रतिशत कमिसनमा खर्च हुने गरेको छ । त्यस्तै, दुबई, कतार, साउदी अरबियालगायत देशबाट पठाउँदा ४ देखि ४.६ प्रतिशतसम्म कमिसनमा खर्च हुन्छ । अमेरिकाबाट पठाउँदा ५.४ प्रतिशत लागत पर्छ । जबकि छिमेकी भारतमा मलेसियाबाट २ सय डलर पठाउँदा २.९ प्रतिशत र अमेरिकाबाट भारत पठाउँदा कुल रकमको २.७ प्रतिशत मात्रै लागत पर्छ । नेपाली बैंकहरू अन्तर्राष्ट्रिय डिजिटल बैंकिङमा आबद्ध नभएकै कारण नेपाल भित्रिने सबै रकम रेमिट्यान्स कम्पनीबाटै आउने गरेको छ । लागत महँगो पर्दा अनौपचारिक माध्यममार्फत रकम भित्रिने डर पनि उत्तिकै हुन्छ । अन्तर्राष्ट्रिय डिजिटल बैंकिङमा आबद्ध नभएकै कारण विदेशमा रहेका व्यक्तिले नेपालमा रहेको आफ्नै खातामा पैसा जम्मा गर्न सकिरहेका छैनन् । नेपालबाट वार्षिक करिब ८५ हजार हाराहारी विद्यार्थी विदेशी भूमिमा पढ्न जान्छन् । यहाँबाट ती देशमा पैसा पठाउँदा बैंक ‘स्विफ्ट’ गर्नुपर्ने र त्यसका लागि निश्चत रकम तिनुपर्ने बाध्यता छ । अन्तर्राष्ट्रिय अनलाइन किनमेल गर्नुपर्दा पेपल, भिसा वा मास्टरकार्डलगायतलाई कमिसन दिनुपर्ने अवस्था विद्यमान छ । राष्ट्र बैंकका प्रवक्ता भट्ट अर्थ मन्त्रालय, राष्ट्र बैंकलगायतका निकाय यी समस्या समाधानका लागि संरचनागत सुधार र पूर्वाधार विकासमा लागेको बताउँछन् । भन्छन्, “‘नेसनल पेमेन्ट गेटवे’ सिस्टम बन्ने क्रममा रहेकाले यो समस्या छिट्टै समाधान हुन्छ ।”",politic
"सरकारले उच्च आर्थिक वृद्धिदरको लक्ष्य लिए पनि अन्तर्राष्ट्रिय मुद्रा कोष (आईएमएफ) ले ६ प्रतिशत रहने प्रक्षेपण गरिसकेको छ । मौद्रिक नीति, वित्त नीति र आयव्ययको नीतिले पनि कर्जा मागलाई तलमाथि गर्छ । राष्ट्र बैंकका प्रवक्तासमेत रहेका कार्यकारी निर्देशक गुणाकर भट्ट भन्छन्, “कर्जा गएन भन्ने होइन । रेमिट्यान्समै कमी आएको छ । यद्यपि निक्षेपभन्दा कर्जा विस्तार बढी नै छ ।”अर्थमन्त्रीको दौडधुप कर्जा विस्तारमा ‘ब्रेक’ लागेका बेला ६ माघमा अर्थमन्त्री युवराज खतिवडाले अर्थ मन्त्रालय, राष्ट्र बैंक र बैंकर्स एसोसिएसनका पदाधिकारीसँग छलफल गरे । कर्जा विस्तारमा सुस्तता आउनुको कारणबारे जानकार अर्थमन्त्रीले बैंकर्सहरूलाई कारण सोधे । छलफलमा सहभागीमध्येका नेपाल बैंकर्स संघका अध्यक्ष भुवन दाहाल भन्छन्, “सरकारले पछिल्लो पटक ल्याएको नीतिले पनि कर्जामा असर परेको हामीले भनेका छौँ ।” राष्ट्र बैंकले पछिल्लो पटक व्यक्तिगत कर्जा, घर कर्जा, हायर पर्चेजलगायत किस्ता भुक्तानीमा आधारित कर्जा दिँदा भुक्तानी आम्दानी अनुपात सीमा ५० प्रतिशत कायम गरेको छ । यसरी मासिक ६० हजार आम्दानी हुनेले मासिक ३० हजार रुपैयाँभन्दा बढी किस्ता तिर्ने गरी कर्जा लिन पाउँदैनन् । राष्ट्र बैंकको यो नीतिका कारण व्यक्तिगत र गाडी कर्जा माग घटेको बैंकहरूले बताइरहेका छन् । आयात घट्दा सरकारलाई व्यापार घाटा सन्तुलनको ढोल पिट्न त सहज होला । तर मुलुकको अर्थतन्त्र आयातमुखी नै छ । त्यसमा पनि कर्जा विस्तार भएन भने आन्तरिक उत्पादनमै असर गर्छ । बैंक तथा वित्तीय संस्थाले सरकारलाई भुक्तान गर्ने राजस्व घट्छ नै । राजस्व संकलनमै कमी आएपछि सवारी साधनको ऋण प्रवाहमा खुकुलो नीति अवलम्बन गर्न दबाब परेको छ । बैंकबाट व्यक्तिले घर, गाडी र आवधिक कर्जा लिँदा कर चुक्ता वा दाखिला गरेको प्रमाणपत्र बुझाउनुपर्ने, कर चुक्ता र बैंकमा बुझाउने वासलात एउटै हुनुपर्ने कारणले साना तथा मझौला उद्यममा ऋण जान बन्द भएको छ । बरु साना तथा मझौला उद्योग र व्यक्तिगत ऋणका लागि सहकारी धाउने बढेका छन् । “समस्या सुनेपछि अर्थमन्त्री खतिवडाले ‘ग्रिन सिग्नल’ दिएका छन्,” एक बैंकका सीईओ भन्छन्, “थ्रेसहोल्ड राखेर वा अन्य ढंगबाट मिलाउन सकिने आश्वासन पाएका छौँ ।”स्रोतमै खाडल यो वर्ष कर्जा विस्तार मात्र होइन, बैंकको निक्षेप संकलन पनि सुस्ताएको छ । आर्थिक वर्षको पहिलो ५ महिनामा निजीतर्फको निक्षेप संकलन थप १ खर्ब ३० अर्ब रहेको राष्ट्र बैंकको प्रशोधित तथ्यांक छ । निक्षेप संकलन गत वर्षको यही अवधिको तुलनामा ३९ अर्ब रुपैयाँ कम हो ।बैंकको निक्षेप र कर्जामा सुस्तता आउनुमा सरकारले पुँजीगत खर्च गर्न नसक्नुलाई मुख्य कारक ठानिन्छ । ९ माघसम्म पुँजीगत (विकास निर्माण) खर्च कुल विनियोजित ४ खर्ब ८ अर्बमध्ये १५.९९ प्रतिशत मात्र भएको छ, जुन ६५ अर्ब मात्र छ । गत वर्ष पहिलो ६ महिनामा पुँजीगत खर्च १७ प्रतिशत थियो । विकास बजेट खर्च हुन नसक्नु भनेको सरकारी ढुकुटीमा पैसा जम्मा भइरहनु हो ।पहिलो पाँच महिने अवधिमा राष्ट्र बैंकमा संघीय सरकारको मात्र १ खर्ब ६३ अर्ब रुपैयाँ थन्किएर बसेको छ । रकम सरकारी निक्षेपका रूपमा बस्दा ‘पैसाको सर्कुलर’ रोकिन्छ । सर्कुलर रोकिँदा आयकर चक्र रोकिन्छ र आर्थिक वृद्धिदरलाई नै असर गर्छ । यो आवमा ११ खर्ब ७० अर्ब राजस्व संकलनको लक्ष्य लिइएकामा ९ माघसम्म ४ खर्ब ८० अर्ब रुपैयाँ संकलन भएको महालेखा नियन्त्रकको कार्यालयको तथ्यांक छ । राष्ट्र बैंकका पूर्वगर्भनर दीपेन्द्रबहादुर क्षत्री पुँजीगत खर्च नभई रकम ढुकुटीमा थन्किनुलाई आर्थिक गतिविधि घट्नु र उत्पादकत्वमा कमी आउनुको रूपमा लिन्छन् । भन्छन्, “विकास बजेट खर्च नहुनु भनेको अहिले परियोजना अगाडि बढेका छैनन् भन्नु हो । परियोजना अगाडि बढेनन् भने सिमेन्ट, छडको मात्र माग घट्दैन, रोजगारी पनि संकुचन भइदिन्छ ।” उनका  अनुसार यसरी उद्योगीको निर्माण सामग्री थन्किएर बस्यो भने उसले थप लगानी गर्दैन । बैंकबाट कर्जा लिनुपर्ने आवश्यकता रहँदैन ।०७२ को भूकम्पपछिको पुनर्निर्माणका कारण मुलुकमा विकासतिरको अर्थतन्त्र चलायमान भएको थियो । पछिल्ला वर्षमा सिमेन्ट, छड, गिट्टी, ढुंगा, बालुवा, इँटाको माग बढ्यो तर यी क्षेत्रमा अहिले सुस्तता आएको छ । कारण, पुनर्निर्माणको काम करिब सकिन लागेको छ । अर्थतन्त्रमा यसको असर परेको छ । यी क्षेत्रमा क्षेत्रमा कर्जा माग घटेको छ । रेमिट्यान्स गत वर्षको तुलनामा २.३ प्रतिशतले घटेर ३ खर्ब ४ अर्ब रुपैयाँमा सीमित भएको छ । यो पहिलो चौमासिकको तथ्यांक हो । जबकि यो रकम गत वर्ष सोही अवधिमा ३ खर्ब ७६ अर्ब भित्रिएको थियो ।",politic
"सरकारले ८.५ प्रतिशतको उच्च आर्थिक वृद्धिको लक्ष्य लिएका बेला दबाबमा रहेको नेपाल राष्ट्र बैंकले उच्च कर्जा विस्तारको नीति अवलम्बन गर्‍यो । राष्ट्र बैंकले ८ साउनमा जारी गरेको मौद्रिक नीतिमा आन्तरिक कर्जामा २४ र निजीतर्फको कर्जा २१ प्रतिशतसम्म पुग्ने अपेक्षा गरेको थियो । आर्थिक वर्ष ०७६/७७ को पहिलो ५ महिनाको तथ्यांक हेर्दा राष्ट्र बैंकको आशामा तुषारापात लागेको छ । लक्ष्य लिएको उच्च कर्जाले बाटो समातेको छैन । राष्ट्र बैंकको प्रशोधित तथ्यांकअनुसार आर्थिक वर्षको पहिलो ५ महिनामा निजीतर्फको थप कर्जा विस्तार २ खर्ब १४ अर्बमा समेटिएको छ, जुन गत वर्षको तुलनामा ६५ अर्ब रुपैयाँ कम हो । गत वर्ष यो कर्जा विस्तार २ खर्ब ७९ अर्ब पुगेको थियो । राष्ट्र बैंकको अपेक्षाअनुसार कर्जा लगानी सीमित भए पनि असारसम्म ८ खर्ब ३० अर्ब थप कर्जा हुने थियो । यसअघि राष्ट्र बैंकले बैंक तथा वित्तीय संस्थामार्फत निजी क्षेत्रतर्फ जाने कर्जा २० प्रतिशतमा सीमित पार्ने उद्देश्य राख्दै आएको थियो । एक वर्षभित्र सर्लाहीका २ र नवलपरासीमा १ चिनी उद्योग बन्द भए । १० वर्ष अघिसम्म नेपालमा ३१ वटा चिनी उद्योग थिए, अहिले १० मा सीमित भएका छन् । एउटा चिनी उद्योगको लागत सामान्यतया ५ अर्बको हुन्छ । यसबाट १० वर्षको अवधिमा चिनी उद्योगमा मात्रै करिब १ खर्ब रुपैयाँ डुबेको छ ।मुलुकका ४१ वटा सिमेन्ट उद्योगको उत्पादन क्षमता वार्षिक १ करोड ५० लाख टन छ । खपत भने १ करोड टन भइरहेको छ । त्यसको परिणाम ६ महिनायता सिमेन्टको मूल्य घट्दो छ । चालू आर्थिक वर्षको पहिलो महिनासम्म ९ सय रुपैयाँ पुगेको प्रतिबोरा सिमेन्टको मूल्य अहिले ७ सय २० हाराहारी छ । तर पनि ‘प्राइस–वार’ जारी छ ।पछिल्ला वर्षमा खुलेका केही ठूला लगानीका उद्योगले क्लिंकर (कच्चा पदार्थ) उत्पादन थाल्नु पनि सिमेन्ट सस्तिनुको कारणमध्ये एक हो । नेपाल सिमेन्ट उत्पादक संघका अध्यक्ष ध्रुवराज थापा माग र उत्पादनबीचको तालमेल नमिल्दा समस्या देखिएको बताउँछन् । “विकास निर्माणको सुस्त गतिविधिले मुलुकमै तत्काल बजार बढ्ने अवस्था छैन”, उनी भन्छन्, “निर्यातको बजार खोज्न ढिला गर्ने हो भने छिट्टै संकट आउने देखिन्छ ।” मागभन्दा उत्पादन बढी भइरहे पनि ठूला लगानीका सिमेन्ट उद्योग खुल्ने क्रम जारी छ । आगामी वर्षसम्म ६ वटा नयाँ उद्योग थपिँदै छन् । ३५ वटा छड उद्योगको वार्षिक करिब २० लाख टन उत्पादन क्षमता छ । तर माग १५ लाख टन मात्र । भूकम्पपछि सुरु भएको पुनर्निर्माणले सिमेन्ट, छडको माग उचाइमा पुर्‍यायो । माग बढेपछि चलिरहेका उद्योगले उत्पादन क्षमता बढाए भने केही नयाँ पनि खुले । खुल्ने क्रम अझै जारी छ । तर निजी घर पुनर्निर्माण सकिनै लाग्दा यी उद्योगमा मन्दी छाएको छ । बजारमा ‘प्राइस–वार’ देखिएको छ । गत वर्ष यही समय ८५ रुपैयाँ प्रतिकिलोमा बिक्री भएको छडको मूल्य अहिले ७२ रुपैयाँसम्म झरेको छ । राम्रो माग देखेर आएका नवप्रवेशी र क्षमता विस्तार गरेका उद्योगलाई अहिले सञ्चालन खर्च जुटाउनै हम्मे छ ।२७ मंसिरमा चितवनमा भएको ह्याचरी उद्यमीको राष्ट्रिय भेलाले २९ मंसिरदेखि १० दिनसम्म चल्ला उत्पादन नगर्ने निर्णय गर्‍यो । नेपाल ह्याचरी उद्योग संघले यहीबीचमा करिब १५ करोड मूल्य बराबरको चल्ला तथा अन्डा नष्ट गर्‍यो । ८० अर्ब लगानी भएको पोल्ट्री उद्योगबाट दिनमै ५ लाख चल्ला उत्पादन भइरहेका छन् । माग भने करिब ४ लाख छ । बूढीगण्डकी जलविद्युत् आयोजना, तामाकोसी–३ र पश्चिम सेती आयोजना यसका केही उदाहरण हुन् । छनोट प्रक्रियामा विचार नगरी यी आयोजना कहिले एउटा देशका लगानीकर्तालाई दिने, कहिले आफैँ बनाउने त कहिले अर्को देशका लगानीकर्तालाई दिने निर्णय हुँदै आइरहेको छ । लोहनी विदेशीलाई विश्वासमा लिन सकिए प्रशस्तै लगानी भित्र्याउन सकिने बताउँछन् । “प्रत्यक्ष वैदेशिक लगानी भित्र्याउन एकद्वार लगानी नीति, लगानी परिचालन तथा व्यवस्थापनमा सरलीकरण गर्न आवश्यक छ,” उनी भन्छन्, “विशेष आर्थिक क्षेत्रलाई सहज र व्यवस्थित गरेर प्रत्यक्ष वैदेशिक लगानीलाई थप आकर्षित गर्न सकिन्छ ।” विदेशी मुद्रा भित्र्याउँदा अपनाइने प्रक्रिया पनि लामो र झन्झटिलो भएको लोहनीको भनाइ छ । आर्थिक जोखिम बढी भएको मुलुकमा बाह्य लगानीकर्ताले आफ्नो लगानी सहजै प्रवाह गर्न चाहँदैनन् । राजनीतिक स्थिरता एउटा महत्त्वपूर्ण पक्ष हो । त्योभन्दा मुख्य विषय सरकार चलाउनेको विश्वसनीयता र उनीहरूले तय गर्ने नीति हो । त्यसैले दुई ठूला छिमेकी प्रमुख बजार हुँदाहुँदै र ती दुवै मुलुकले अत्यधिक प्रत्यक्ष वैदेशिक लगानी आकर्षित गर्दागर्दै पनि नेपालमा लगानीकर्ता आकर्षित हुन सकिरहेका छैनन् । सरकारले कानुनी जटिलता समाधान गरेको बताइरहे पनि बौद्धिक सम्पत्तिको संरक्षणलाई अझै सम्बोधन गर्न सकिरहेको छैन । “बौद्धिक सम्पत्ति अर्थात् ब्रान्ड लगानीकर्ताको मुटु हो, हाम्रोमा त्यही सुरक्षित छैन,” अर्थविद् खनाल भन्छन्, “सरकारको इच्छाशक्ति भएर मात्रै हुँदैन, लगानीकर्ताले प्रतिफल सुनिश्चित देख्ने र चौतर्फी आफूलाई सुरक्षित देख्ने वातावरण हुनुपर्छ ।”",politic
"मागभन्दा उत्पादन बढी भएपछि ‘चिकेन होलिडे’ गर्नु परेको संघ अध्यक्ष टीकाराम पोखरेलको दाबी छ । “पशुपन्छीदेखि अर्थ मन्त्रालयसम्म हाम्रो समस्या सुनायौँ । सम्बन्धित निकायले वास्तै गरेनन्,” उनी भन्छन्, “आत्मनिर्भर उद्योगको समस्यालाई नसुनेपछि बाध्यतामा यस्तो कदम चालिएको हो ।” चल्ला मारेरै ह्याचरी व्यवसायीले कुखुराको मासुमा प्रतिकिलो २० रुपैयाँ बढाएका छन् । सरकारले चालू आर्थिक वर्षको आर्थिक ऐनमा स्प्रिटको ‘रिकभरी’ दर ३० बाट ४२ प्रतिशत पु‍र्‍याएपछि उत्पादन नै प्रभावित बन्यो । यसले उद्योगहरू चल्नै नसक्ने भएपछि कात्तिकमा ऐन संशोधन गरेर कच्चा पदार्थको आधारमा ३५–३७ प्रतिशत हुनुपर्ने बनाइयो । यसबीचमा ५ महिनासम्म ५ वटा उद्योग ठप्प भए । ऐन संशोधन भए पनि अवस्था अझै उस्तै छ । नेपाल वेभरेज तथा सिगरेट उद्योग एसोसिएसनका अनुसार अहिले नेपाली वेभरेज उद्योगले करिब १५ प्रतिशत उत्पादन घटाएका छन् । राजस्वमा गरिएको कडाइकै कारण स्वदेशी उद्योगले विदेशी वस्तुसँग प्रतिस्पर्धात्मक क्षमता गुमाएका छन् । कार्यान्वयन क्षमताको विकास नगरी नीति परिवर्तन गर्ने सरकारी प्रवृत्तिले समस्या निम्त्याएको एसोसिएसनका महासचिव गुरुप्रसाद अधिकारी बताउँछन् । “सरकारले सैद्धान्तिक मात्रै नहेरी व्यावहारिक पाटो पनि हेर्नुपर्छ,” उनी भन्छन्, “नीति परिवर्तन गर्दा सम्बन्धित निकायसँग छलफल र गहन अध्ययन जरुरी छ ।” यही स्थिति रहे स्वदेशी उद्योग टिक्नै नसक्ने अधिकारीको भनाइ छ । नेपाल सिमेन्ट, छड, मासुलगायतमा आत्मनिर्भर छ । जुत्ताचप्पल, चिनी, मदिरालगायत उद्योग आत्मनिर्भरउन्मुख छन् । उद्योगीका अनुसार यी क्षेत्रका करिब ८० प्रतिशत माग स्वदेशी उत्पादनले धानेको छ । तर पछिल्लो समय आत्मनिर्भर र आत्मनिर्भरउन्मुख यिनै उद्योगमा एकपछि अर्को समस्या देखिन थालेको छ । अहिले सामान्य मानिएको उद्योगको समस्या विस्तारै जटिल बन्दै जाने नेपाल उद्योग वाणिज्य महासंघका पूर्वअध्यक्ष पशुपति मुरारका बताउँछन् । “उद्योग क्षेत्रमा देखिन थालेको समस्यालाई हल्का रूपमा हेर्नु भएन,” उनी भन्छन्, “सरकारी र निजी दुवै क्षेत्र मिलेर यसको समाधान निकाल्नुपर्छ ।” उद्योगमा देखिएको समस्याले समग्र मुलुककै अर्थतन्त्रलाई चौपट पार्ने उनको बुझाइ छ । एउटै क्षेत्रका आवश्यकताभन्दा बढी उद्योग, विदेशी वस्तुसँग प्रतिस्पर्धामा कमजोर, अस्थिर सरकारी नीतिलगायतका कारण स्वदेशी उद्योगलाई समस्यामा पारिरहेको छ । बजारको सम्भाव्यता अध्ययन तथा लगानी जोखिमको मूल्यांकन नगरी उद्योग स्थापना गर्ने प्रवृत्तिले समस्या ल्याएको छ । एउटा उद्योग फस्टाएको देखेर त्यतै हाम फाल्ने प्रवृत्तिले पनि समस्या देखिएको अर्थशास्त्री डिल्लीराज खनाल बताउँछन् । “हाम्रोमा उद्योगीलाई जोखिमको पूर्वमूल्यांकन गराउने बजार प्रणालीको विकास भइसकेको छैन,” उनी भन्छन्, “जसले आफूखुसी लगानी गर्दाको परिणाम देखा पर्न थालेको छ ।” कारण जे भए पनि त्यसको अनुगमन, नियमन र व्यवस्थापन गर्ने मुख्य जिम्मेवारी सरकारकै भएको खनालको भनाइ छ ।सरकारले पनि उद्योग स्थापनाको अनुमति दिएपछि आफ्नो जिम्मेवारी सकिएको ठान्छ । निजी क्षेत्रसँग नियमित छलफल, अनुगमन र समन्वय गरेको पाइँदैन । उद्योग, वाणिज्य तथा आपूर्ति मन्त्रालयका सहसचिव दिनेश भट्टराई सरकारी नीति नै स्वदेशी उद्योगको प्रोत्साहन, प्रवद्र्धन र उत्पादन वृद्धि रहेको बताउँछन् । “स्वदेशी उत्पादनबाटै विकास सम्भव छ भन्नेमा सरकार स्पष्ट छ,” उनी भन्छन्, “समस्यामा रहेका उत्पादनमूलक केही उद्योगका विषयमा निरन्तर छलफल पनि भइरहेको छ ।” निजी क्षेत्रका गुनासा र समस्याबारे मन्त्रालय जानकार रहेको उनको भनाइ छ । सरकारले नीति ल्याएर स्वदेशी उद्योगलाई संरक्षण गर्नुपर्ने उद्योगीको भनाइ छ । उपभोक्ताको क्रयशक्तिमै ह्रास आएको अहिलेको अवस्थामा उद्योग क्षेत्रमा सरकारले विशेष व्यवस्था गर्नुपर्ने वेभरेज एसोसिएसनका महासचिव अधिकारीको तर्क छ । सरकारप्रति घट्दै गएको जनविश्वास, राष्ट्र बैंकले कर्जामा गरेको कडाइ, तीन तहका सरकारले उठाउने करलगायत कारण परेको मनोवैज्ञानिक असरले पनि लगानीकर्तामा त्रास ल्याएको उनको भनाइ छ ।",politic
"अर्को, सुस्त विकास–निर्माणका कारण पनि सरकारी ढुकुटीमा रकम थुप्रिएकाले बजारमा समस्या देखिएको छ । चालू आर्थिक वर्षको ६ महिनामा १३ प्रतिशत मात्र विकास खर्च भएको छ । हिउँद लागेसँगै विकास खर्च बढ्ने हुँदा समस्या धेरै हदसम्म समाधान हुने सहसचिव भट्टराईको तर्क छ । सरकारले विकास खर्च र आन्तरिक उत्पादन बढाउनभन्दा कर मात्रै उठाउन लाग्दा समस्या देखिएको उद्योगीको गुनासो छ । महासंघका पूर्वअध्यक्ष मुरारका भन्छन्, “दोहोरो–तेहेरो करकै कारण स्वदेशीभन्दा विदेशी वस्तु सस्तो हुन पुग्दा स्वदेशी उद्योग मर्कामा परेका छन् ।”बजारमा प्रतिस्पर्धा हुँदा मूल्यमा उपभोक्ताले भने लाभ पाइरहेका छन् । तर मूल्यमा पाएको लाभको असर मागमा नदेखिँदाको परिणाम उद्योगहरू संकटमा छन् । बजारको अवस्था नहेरी औद्योगिकीकरणका नाममा जति पनि लाइसेन्स बाँड्दा समस्या आएको अर्थशास्त्री खनाल बताउँछन् । भन्छन्, “सिन्डिकेट सिर्जना नहुने, मूल्यमा प्रतिस्पर्धा हुने र लगानीकर्ताको प्रतिफल सुनिश्चित हुने खाले वातावरण बनाउन सरकारले अग्रसरता लिनैपर्छ ।” कैलालीको खटियाबाट डोटीको दिपायल जोड्ने सडक खण्डको करिब ६० प्रतिशत काम सम्पन्न भइसकेको थियो, ०७५ मंसिरसम्म । त्यही बेला सडक विभागको पत्र पाएपछि निर्माण कम्पनीले काम रोक्यो । डडेल्धुराको उग्रतारा–मेलौली–तल्लो स्वराड सडक खण्डको काम गत वर्ष कात्तिकसम्म करिब ५० प्रतिशत सकिएको थियो । विभागको पत्र आएपछि यो खण्डको काम पनि अगाडि बढ्न सकेन । बाजुराका एक दर्जन सडक आयोजनाको काम रोकिएको डेढ वर्ष भइसक्यो । कपिलवस्तुका पर्यटकीय महत्त्वका ६ वटा मुख्य सडक र म्याग्दीका ६ वटा ग्रामीण सडकको काम पनि अघि बढ्न सकेको छैन । सुर्खेतका २४ वटा बहुवर्षीय सडक आयोजनाको काम ठप्प छ । यसैगरी ७७ वटै जिल्लाका बहुवर्षीय सडक आयोजनाअन्तर्गतका करिब ४ सय ७७ सडक खण्ड निर्माण, मर्मत तथा स्तरोन्नतिको काम अलपत्र छ । १२ असोज ०७५ को नेपाल सरकारको सचिवस्तरीय निर्णयले बहुवर्षीय ठेक्काअन्तर्गतका विभिन्न सडक आयोजनाका १ हजार १ सय ९० ठेक्का प्रदेश सरकारलाई हस्तान्तरण गर्ने निर्णय गर्‍यो । त्यसलगत्तै सडक विभागले ५ कात्तिकमा आफू मातहतका सबै निकायलाई पत्राचार गरेर ०७४ अघि ठेक्का सम्झौता भएका बहुवर्षीय सडक आयोजनाको काम नगर्न/नगराउन निर्देशन दियो । सचिवस्तरीय निर्णयको १६ महिना अर्थात् २२ पुससम्म ६ सय ३९ वटा ठेक्का मात्रै प्रदेश सरकारमा हस्तान्तरण भएका छन् । हस्तान्तरण भइसकेका आयोजना पनि प्रदेशको प्राथमिकतामा नपर्दा अधिकांशको काम सुरु भएको छैन । बाँकी बहुवर्षीय ठेक्का अहिलेसम्म अलपत्र छन् । यी सडकमा करिब डेढ वर्षयता काम हुन नसक्दा बनेका संरचना पनि लथालिंग छन् । सडक विभागका अनुसार ४४ अर्ब ८२ करोडमा ठेक्का लागेका यी सडक आयोजनामा १९ अर्ब २६ करोड रुपैयाँ खर्च भइसकेको छ । बाँकी काम के हुने ? न सडक विभागलाई थाहा छ, न त प्रदेश र स्थानीय सरकारलाई नै । संघीयता लागू भएपछि कार्य विभाजन गर्दा राष्ट्रिय राजमार्ग र रणनीतिक महत्त्वका सडक आयोजना संघअन्तर्गतको सडक विभाग मातहत राखिएको थियो । त्यस्तै, क्षेत्रीय स्तरका सडक प्रदेश सरकारलाई र बाँकी स्थानीय सरकारलाई हुने गरी बाँडफाँट गरिएको थियो । सोही व्यवस्थाअनुसार विभागले ठेक्कापट्टा गरेका बहुवर्षीय सडक आयोजना स्वत: प्रदेश र स्थानीय सरकारमा हस्तान्तरण भएका थिए । मुलुक संघीयतामा गएसँगै विकास निर्माणका काम छिटोछरितो हुने अपेक्षा थियो । विकास निर्माणले गति लिने आश थियो । तर तीन तहका सरकारबीच समन्वय नहुँदा पूर्वाधार विकासको पहिलो खुड्किलो मानिने देशभरका थुप्रै सडक आयोजना ठप्प छन् । सडक विभागबाट हस्तान्तरण गरिएका आयोजना प्रदेश सरकारले लिन अस्वीकार गर्दा समस्या निम्तिएको सडक विभागका महानिर्देशक केशवकुमार शर्मा बताउँछन् । “संघले केही काम गरेको र बाँकी कामका लागि पर्याप्त बजेट नभएको भन्दै प्रदेशहरूले लिन मानिरहेका छैनन्,” उनी भन्छन्, “तर कानुनी रूपमै हस्तान्तरण भइसकेका आयोजनाको जिम्मा सम्बन्धित प्रदेशकै हुन्छ ।” केही आयोजनामा भने अन्योल रहेको र २ सय २३ वटा ठेक्का हस्तान्तरणका लागि प्रक्रिया अघि बढिसकेको शर्माको धारणा छ ।",politic
"प्रदेशको अधिकार क्षेत्रभित्र परेका कार्यका लागि योजना बनाउने, प्राथमिकता तोक्ने, नियमन गर्ने, वित्तीय व्यवस्था गर्ने, उत्पादन र प्रबन्ध तथा सेवा प्रवाह गर्ने काम प्रदेश सरकारको हो । तर संघले हस्तान्तरण गरेका सडक आयोजना लिन प्रदेशहरूले आनाकानी गरिरहेका छन् । किन त ? कर्णाली प्रदेशका आर्थिक मामिला तथा योजनामन्त्री प्रकाश ज्वाला बजेटकै कारण समस्या निम्तिएको बताउँछन् । “५० करोड ठेक्का लागेको योजना हस्तान्तरण गर्ने तर ५ लाख बजेट दिने, यसरी त हुँदैन,” उनी भन्छन्, “कि संघले काम सम्पन्न गरेर हस्तान्तरण गर्नुपर्‍यो नत्र पर्याप्त बजेट दिनुपर्‍यो ।” कतिपय आयोजना सम्पन्न हुने अवस्थामा रहेकाले संघीय सरकारबाटै गर्दा छिटो र छोटो हुने भएकाले जिम्मा नलिएको प्रदेश सरकारहरूको भनाइ छ । आयोजना पठाएपछि तिनलाई सम्पन्न गर्ने बजेट पनि संघबाटै पाउनुपर्छ भन्ने प्रदेश सरकारहरूको माग छ । अहिले प्रदेशका भौतिक पूर्वाधार विकास मन्त्रालयले उक्त बजेट पर्याप्त नभएको, प्रदेशमा पर्याप्त प्राविधिक कर्मचारी नभएको र ठूला सडक निर्माणमा विज्ञता पनि नरहेको बताउँदै ती संरचना संघीय सरकारले नै बनाउनुपर्ने अडान लिइरहेका छन् । संघीय सरकारले बहुवर्षीय ठेक्का लगाएका आयोजनामा थोरै बजेट दिएर प्रदेशमा हस्तान्तरण गर्न खोज्दा समस्या आएको गण्डकी प्रदेशका भौतिक पूर्वाधार विकासमन्त्री रामशरण बस्नेत बताउँछन् । “करोडौँ खर्च लाग्ने योजना छन् । प्रदेश सरकारलाई आफ्नै आयोजनामा बजेट अपुग छ,” उनी भन्छन्, “यस्तो अवस्थामा थपिएका बहुवर्षीय आयोजनाका लागि कहाँबाट बजेट ल्याउने ?” संघले प्रदेशमा आयोजना हस्तान्तरण गरेको भनेर मात्रै हुँदैन, सडकको विस्तृत आयोजना प्रतिवेदन (डीपीआर), ठेक्कासँग सम्बन्धित कागजात र बजेट पनि दिनुपर्ने उनको भनाइ छ । संघले हस्तान्तरण गरेका आयोजनाको स्वामित्व नलिए पनि प्रदेश र स्थानीय सरकारले आफू अनुकूल योजना बनाएर यत्रतत्र ‘डोजर’ चलाइरहेका छन् । केन्द्रले प्रदेश सरकारलाई पर्याप्त बजेट नदिने र प्रदेश तथा स्थानीय सरकारको प्राथमिकतामा संघका योजना नपरेका कारण समस्या देखिएको पूर्वअर्थसचिव शान्तराज सुवेदी बताउँछन् । “प्रदेश र स्थानीय सरकारलाई आफ्नै आयोजनाको बोझ भएकाले पनि संघको योजनामा इच्छा देखाएनन्,” उनी भन्छन्, “तर ५० प्रतिशतसम्म प्रगति भएका आयोजना संघले नै सम्पन्न गरेर हस्तान्तरण गर्नु राम्रो हुन्छ ।” संघले प्रदेश र स्थानीय सरकारलाई आयोजनाको संख्या, बजेट र पुनरावलोकनको अधिकारसहित पठाउँदा समस्या नहुने सुवेदीको बुझाइ छ । प्रदेशमा हस्तान्तरण गरिएका कतिपय आयोजना उनीहरूको प्राथमिकतामा परेनन् । कतिपय स्रोतले धान्न सक्ने अवस्था रहेन । त्यसैले संघले पठाएका थुप्रै सडक आयोजनाको स्वामित्व लिन प्रदेश सरकारहरू तयार देखिएनन् । फलस्वरूप ती आयोजना निर्माण अलपत्र छ । “एउटाले सञ्चालन गरेका आयोजना अर्को निकायलाई हस्तान्तरण गर्दा अन्योल देखिनु स्वाभाविक हो,” गण्डकी प्रदेशका मन्त्री बस्नेत भन्छन्, “तर बाहिर भनिएजस्तो विवाद छैन । ती आयोजनाका विषयमा जुन–जुन चीज हामीलाई हस्तान्तरण गर्नुपर्ने हो, त्यो भइरहेको छैन ।”कानुनी र स्रोत–साधन दुवै हिसाबले प्रदेशले स्वामित्व लिन नचाहेका आयोजना संघले सञ्चालन गर्न सक्ने अवस्था पनि छैन । “अनुदानको माध्यमबाट पुँजीगत खर्च तल्ला सरकारमा गएको छ,” सडक विभागका महानिर्देशक शर्मा भन्छन्, “अर्को कुरा, संघीयताको मर्मविपरीत प्रदेश र स्थानीय सरकारको काम हामीले गर्न पनि मिल्दैन ।”  पूर्वअर्थसचिव सुवेदी भने कतिपय आयोजना दोहोरिएका, प्रदेश सरकारले सञ्चालन गरिरहेका र निकै नजिक रहेका कारणले पुनरावलोकन आवश्यक भएको ठान्छन् । “यी सबै आयोजना आवश्यक नहुन सक्छन्,” उनी भन्छन्, “पुनरावलोकन गरेर आवश्यक योजना मात्रै अगाडि बढाऊ भनेर संघले बजेट दिएको भए हुन्थ्यो ।” सडक मात्रै होइन, अन्य विकासका आयोजना पनि तीन सरकारबीचको समन्वय अभावको चेपुवामा परेका छन् । यसको प्रत्यक्ष असर सरकारको विकास लक्षित पुँजीगत खर्चमा परेको छ । पुँजीगत खर्च न्यून भएको बताउँदै सरकारको आलोचना मात्रै भएको छैन, पूर्वाधारको दुरवस्थाले सर्वसाधारणले सास्ती पनि खेपिरहेका छन् । ०७१/७२ देखि ०७६/७७ को अवधिमा पुँजीगत शीर्षकमा कुल बजेटको औसत २६.३८ प्रतिशत हिस्सा मात्र बजेट विनियोजन भएको छ । यही रकम पनि औसत ७२ प्रतिशत मात्रै खर्च भइरहेको छ । दोहोरो अंकको आर्थिक वृद्धिको सपना बोकेको मुलुकका लागि यो पर्याप्त होइन ।",politic
"विश्व बैंकको डुइङ बिजनेस इन्डेक्समा देखिएको सुधारले पनि मुलुकमा लगानी वातावरण बनेको प्रस्ट भएको अधिकारीको भनाइ छ । कुनै एक आर्थिक वर्षलाई अपवाद मान्न सकिए पनि समग्रमा विदेशी लगानी प्रवाहको अवस्था सन्तोषजनक छैन । गत वर्ष भने अरुण तेस्रो जलविद्युत् आयोजनाको निर्माणले तीव्रता पाएपछि प्रत्यक्ष वैदेशिक लगानी बढेको देखिन्छ । १ खर्ब १४ अर्ब रूपैयाँ लगानीमा निर्माण हुन लागेको ९ सय मेगावाट क्षमताको उक्त आयोजनाका लागि गत वर्ष मात्रै १० अर्ब रुपैयाँ मुलुक भित्रिएको थियो । यो वर्ष करिब १६ अर्ब रुपैयाँ यही आयोजनाका लागि मात्रै भित्रिने लगानी बोर्डको अनुमान छ । ०४६ को राजनीतिक परिवर्तनसँगै अर्थतन्त्रमा निजी क्षेत्रको भूमिका बढ्दै गयो । विदेशी लगानी तथा प्रविधि हस्तान्तरण ऐन, ०४९ लागू भएपछि परम्परागत सीपमा आधारित उद्योग, हातहतियार खरखजानाजस्ता केही सीमितबाहेक क्षेत्रमा वैदेशिक लगानीको बाटो खुल्यो । प्रत्यक्ष वैदेशिक लगानी खुला गरेको तीन दशक पुग्नै लाग्दा पनि वैदेशिक लगानी भित्र्याउने नेपालको स्थिति अन्य अल्पविकसित देशको तुलनामा कमजोर छ । अल्पविकसित देशमा प्रत्यक्ष वैदेशिक लगानी औसतमा अर्थतन्त्रको आकारको २.३ प्रतिशत छ । नेपालको ०.६ प्रतिशत मात्रै । नेपालको अर्थतन्त्रको आकार करिब ३२ खर्ब रुपैयाँको छ । सन् २०३० सम्म नेपाललाई अतिकम विकसित अवस्थाबाट विकासशील मुलुकमा स्तरोन्नति हुने चुनौती छ । दिगो विकासका लक्ष्य हासिल नगरी यो चुनौती सामना गर्न सम्भव छैन । तर यी लक्ष्य हासिल गर्न देशमा वार्षिक स्वदेशी–विदेशी गरेर १८ खर्ब लगानी परिचालन आवश्यक छ, जुन भइरहेको छैन । विगतमा वैदेशिक लगानी नभित्रिनु र आर्थिक विकास नहुनुको मुख्य बाधक अस्थिर सरकारलाई मानिँदै आएको थियो । अहिले स्थिर र बलियो सरकार छ । लगानी वातावरण बनाउन सरकारले नीतिगत, संरचनागत र प्रक्रियागत सुधारका काम पनि गरेको छ । लगानीसँग सम्बन्धित औद्योगिक व्यवसाय प्रवद्र्धन ऐन, वैदेशिक लगानी तथा प्रविधि हस्तान्तरण ऐन, श्रम ऐनलगायत कानुन पनि संशोधन भइसकेको छ । उद्योग व्यवसायका लागि अपरिहार्य विद्युत् समस्या छैन । विश्वभरका मुलुकको लगानी वातावरण अध्ययन गर्ने विश्व बैंकको ‘डुइङ बिजनेस इन्डेक्स’ मा पनि नेपालको स्थिति सुधारिएको छ । डुइङ बिजनेसमा यो वर्ष नेपाल १ सय १० बाट ९४ औँ स्थानमा उक्लिएको छ । वैदेशिक लगानीलाई सहज बनाउन उद्योग विभागमा एकल बिन्दु सेवा (एकद्वार प्रणाली) अपनाइएको छ । ६ अर्बमाथिका लगानी हेर्ने लगानी बोर्डमा पनि लगभग एकद्वार प्रणाली छ । बन्द–हडताल, आन्दोलन, ट्रेड युनियनको समस्या नभए पनि प्रतिबद्धताअनुसारको लगानी किन आउन सकेन ? अर्थ मन्त्रालयका प्रवक्ता एवं सहसचिव उत्तरकुमार खत्री प्रतिबद्धताअनुसारको लगानी नआए पनि पछिल्ला वर्षमा लगानी बढिरहेको बताउँछन् । “कानुनी जटिलता समाधान भएको र सरकारले पनि आर्थिक विकासको एजेन्डालाई प्राथमिकता दिएकाले अब लगानी थप विस्तार हुन्छ,” खत्री भन्छन् ।अर्थविद् डिल्लीराज खनाल भने प्रशासनिक झन्झट, प्रतिफलको सुनिश्चितता, सुरक्षालगायत कारणले लगानीकर्ता डराइरहेको बताउँछन् । “कागजी नभएर व्यावहारिक रूपमै लगानीकर्ताले सुरक्षा र सहजता खोजिरहेका हुन्छन्,” उनी भन्छन्, “लगानीकर्ताले जोखिम र प्रतिफलको लेखाजोखा गरेर हेर्छन् । त्यसमा सरकारले विश्वस्त पार्न सक्नुपर्छ ।” निर्माण चरणमा रहेका आयोजनाको सुस्तता र स्वदेशी लगानी पनि अपेक्षित रूपमा नबढ्दा विदेशी लगानीकर्ता हच्किएको खनालको भनाइ छ ।पूर्वअर्थमन्त्री प्रकाशचन्द्र लोहनी सरकारको अदूरदर्शी कदमले लगानीकर्तालाई निराश पारिरहेको बताउँछन् । “ठूला आयोजना विशेषगरी जलविद्युत् क्षेत्रमा कहिले एउटा लगानीकर्तालाई दिन सहमति गर्ने, कहिले फिर्ता लिएर अर्कोलाई दिने गरिँदै आएको छ,” लोहनी भन्छन्, “सरकारको यस्तो ढुलमुले र अपरिपक्व निर्णयले समग्र लगानी क्षेत्रलाई निरुत्साहित गरेको छ ।”",politic
"विशेष आर्थिक क्षेत्रलाई सहज र व्यवस्थित गरेर प्रत्यक्ष वैदेशिक लगानीलाई थप आकर्षित गर्न सकिन्छ ।” विदेशी मुद्रा भित्र्याउँदा अपनाइने प्रक्रिया पनि लामो र झन्झटिलो भएको लोहनीको भनाइ छ । आर्थिक जोखिम बढी भएको मुलुकमा बाह्य लगानीकर्ताले आफ्नो लगानी सहजै प्रवाह गर्न चाहँदैनन् । राजनीतिक स्थिरता एउटा महत्त्वपूर्ण पक्ष हो । त्योभन्दा मुख्य विषय सरकार चलाउनेको विश्वसनीयता र उनीहरूले तय गर्ने नीति हो । त्यसैले दुई ठूला छिमेकी प्रमुख बजार हुँदाहुँदै र ती दुवै मुलुकले अत्यधिक प्रत्यक्ष वैदेशिक लगानी आकर्षित गर्दागर्दै पनि नेपालमा लगानीकर्ता आकर्षित हुन सकिरहेका छैनन् । सरकारले कानुनी जटिलता समाधान गरेको बताइरहे पनि बौद्धिक सम्पत्तिको संरक्षणलाई अझै सम्बोधन गर्न सकिरहेको छैन । “बौद्धिक सम्पत्ति अर्थात् ब्रान्ड लगानीकर्ताको मुटु हो, हाम्रोमा त्यही सुरक्षित छैन,” अर्थविद् खनाल भन्छन्, “सरकारको इच्छाशक्ति भएर मात्रै हुँदैन, लगानीकर्ताले प्रतिफल सुनिश्चित देख्ने र चौतर्फी आफूलाई सुरक्षित देख्ने वातावरण हुनुपर्छ ।” 
नेपाली मुद्राको घट्दो प्रभाव, निर्माण स्थलमा भरपर्दो सुरक्षा दिन नसक्नु, वन तथा वातावरण मन्त्रालयसँग समन्वय नहुनु, जग्गा अधिग्रहणमा सहयोग नहुनुलगायत समस्याले पनि लगानीकर्ता ढुक्क हुन सकेका छैनन् । कर तिर्ने प्रक्रिया, लगानीका लागि स्वीकृति प्राप्त गरेपछि काम सुरु गर्दासम्म लाग्ने समय, नीति बन्ने तर कार्यान्वयन नहुने फितलो राज्य संयन्त्र, भइरहेका कामको प्रगति विवरण, मुलुकको वैदेशिक व्यापार स्थिति, लगानीकर्ताको संरक्षण, सम्झौता कार्यान्वयनको स्थितिजस्ता विषय सन्तोषजनक छैनन् । अर्को कुरा, एकाधबाहेक नेपालमा प्रवाहित हुने बाह्य लगानी ठूलो र आकर्षकभन्दा पनि खुद्रे बढी भएको देखिन्छ । यसले पनि ठूला लगानीकर्ता आकर्षित हुन नसकेको खनाल बताउँछन् । ५० करोडको कृषि अनुदानमा स्थानीय सरकारलाई ‘बाइपास’प्रदेश सरकार मातहत रहेका ५१ कृषि ज्ञान केन्द्र र स्थानीय तहमा रहेका कृषि शाखालाई कार्यक्रम सञ्चालनमा भूमिकाविहीन बनाइएको छ । व्यवसाय सञ्चालनका लागि सिफारिस दिने भूमिकामा खुम्च्याइएको छ, स्थानीय तहलाई  ।५० करोडको कृषि अनुदानमा स्थानीय सरकारलाई ‘बाइपास’यम बम सेयर१ मंसिर २०७६ आइतबारकाठमाडौं‘युवालाई कृषिमा आकर्षित गरी स्वरोजगार प्रवर्द्धनमार्फत् ग्रामीण एवं कृषि क्षेत्रबाट युवा पलायनलाई न्यूनीकरण गर्न कृषिमा युवा कार्यक्रम सञ्चालन प्रक्रिया, ०७६ स्वीकृत गरिएको छ ।’लाखौँ युवा विदेशमा रहेका र पलायन हुने क्रम बढिरहेका बेला कृषि तथा पशुपन्छी विकास मन्त्रालयले चालू आर्थिक वर्ष ०७६/०७७ बाट लागू हुने गरी ‘कृषि युवा उद्यम कार्यक्रम’ थाल्दैछ । पहिलो वर्ष ५० करोड बजेट रहेकामा ५ सय युवालाई अनुदान दिने सरकारी लक्ष्य छ । सोही अनुरूप १ असोजमा मन्त्रीस्तरीय निर्णयबाट सञ्चालन प्रक्रिया स्वीकृत भइसकेको छ । ग्रामीण एवं कृषि क्षेत्रबाट युवा पलायनलाई न्यूनीकरण गर्ने उद्घोष गरिए पनि यो कार्यक्रम संघ सरकारबाट बाहिर जान दिइएको छैन । कतिसम्म भने प्रदेश सरकार मातहत रहेका कृषि ५१ कृषि ज्ञान केन्द्र र स्थानीय तहमा रहेका कृषि शाखा (सबै स्थानीय तहमा कृषि शाखा छैनन्) लाई कार्यक्रम सञ्चालनमा भूमिकाविहीन बनाइएको छ । व्यवसाय सञ्चालनका लागि सिफारिस दिने भूमिकामा खुम्च्याइएको छ, स्थानीय तहलाई  ।राष्ट्रिय गाउँपालिका महासंघका अध्यक्ष होमनारायण श्रेष्ठ व्यक्ति, समूहलाई दिइने अनुदान रकम स्थानीय सरकारमार्फत् परिचालन हुनुपर्नेमा संघले अव्यवहारिक रुपमा प्रक्रिया अगाडि बढाएको बताउँछन् । भन्छन्, “देशभरको कृषि संघले हेर्नुपर्छ तर किसानलाई वितरण हुने सहयोग, अनुदान आफैँ राख्नु नियमसंगत देखिँदैन ।”मंसिर अन्तिमतिरबाट अनुदानका लागि १८ देखि ४५ वर्ष उमेरकाबाट प्रस्ताव संकलन गर्ने तयारी छ । कृषिअन्तर्गत संरक्षित खेती (टनेल बनाएर गरिने खेती) र खुला खेती दुवै समावेश छ, पशुअन्तर्गत दूग्ध उत्पादन, मासुमा कुखुराबाहेक अन्य राँगाभैंसी, खसीबोका, च्यांग्रा, माछाअन्तर्गत कार्प र रेन्बो ट्राउट र बाख्रा स्रोत केन्द्र परियोजना छन् । ढुवानी साधनमा अनुदान प्रयोग गर्न पाइने छैन ।२५ जिल्लामा सञ्चालन हुने कार्यक्रमका लागि प्रस्ताव पनि प्रधानमन्त्री कृषि आधुनिकीकरण परियोजना तथा फाम केन्द्रलाई फिल्ड समन्वय इकाई बनाएको छ । ती निकाय पनि संघीय सरकारका हुन् । प्रस्ताव स्वीकृत गर्ने अधिकार संघीय सरकारको कृषि र पशु सेवा विभागका उपमहानिर्देशको संयोजकत्वमा रहने कार्यान्वयन इकाईलाई रहने छ ।  जबकि कृषि तथा पशुपन्छी विकास मन्त्रालयले नै गत वर्ष कृषि विकासका क्षेत्रमा प्रदान हुने अनुदानको प्रभावकारिताको अध्ययन गरेकामा ‘लगानी खेर गइरहेको’ देखाएको थियो । ‘स्थानीय तहका वडामा कृषि प्राविधिकले आफ्नो क्षेत्रभित्रका कृषक उद्यमीहरुलाई तिनको मौसम अनुसारको बाली वा उद्यमको योजना सहितको दर्ता गर्ने व्यवस्था गर्नुपर्ने’ सुझावमा उल्लेख थियो । सोही मन्त्रालयले यो वर्षदेखि सञ्चालन गर्न लागेको अनुदान भने फेरि केन्द्रिकृत गरिएको छ ।",politic
"स्वदेशी लगानीमा सञ्चालन हुन लागेको ‘कृषि युवा उद्यम कार्यक्रम’ को कार्यान्वयन ढाँचा (मोडालिटी) व्यावसायिक कृषि तथा व्यापार आयोजना (प्याक्ट) सँग मिल्दोजुल्दो छ । युवा उद्यमले कृषि वा उद्यम सञ्चालनका लागि युवालाई पुजीको आधा (५० प्रतिशत) सम्म अनुदान दिनेछ, प्याक्टले पनि कृषि उत्पादनमा वृद्धि र मूल्यशृंखलामा टेवा पुर्‍याउने भन्दै  अनुदान दिएको थियो । प्याक्टले किसानका नाममा १० वर्षमा ५ अर्ब १२ करोड खर्च गरेकामा उपलब्धीविहीन भएको स्वंय कृषि तथा पशुपन्छी विकास मन्त्री चक्रपाणि खनाल औपचारिक कार्यक्रममै बताउँदै आएका छन् । यो कार्यक्रममा किसानले २५ प्रतिशत लगानी गरेमा सरकारले २५ प्रतिशत अनुदान दिने छ । र, फेरि किसानले २५ प्रतिशत लगानी थपेमा अन्तिम किस्ता २५ प्रतिशत दिइने छ । कृषिलाई आधुनिकीकरण गर्ने भन्दै स्वदेशी पुजीमा सञ्चालित प्रधानमन्त्री कृषि आधुनिकीकरण परियोजनाका पकेटलाई केही वर्ष स्थानीय सरकारमार्फत् सञ्चालन गरिए पनि पछिल्लो पटक सबै कार्यक्रमलाई केन्द्रिकृत बनाउन खोजिएको छ । त्यसैका काठमाडौँ उपत्यकामा एउटा र बाँकी प्रत्येक जिल्लामा परियोजनाकै कार्यालय सञ्चालन गर्ने योजना छ ।  मन्त्रालयलको अध्ययन प्रतिवेदनले पनि अनुदान प्रक्रिया झन्झटिलो र  प्रस्ताव लेखनको ढाँचामा जटिलता र सेवा प्रदायक छरितो नभएको औँल्याएको थियो । अन्य मुलुकमा पनि स्थानीय तहबाट तथ्यांक संकलन गरी भुक्तानी पनि तिनै निकायबाट हुने गरेको छ । नेपालमा पहिलो पञ्चवर्षीय योजनाको सुरुवातसँगै नेपालमा कृषिमा अनुदान वितरण थालिएको हो ।०६९/०७० बाट  बाट सरकारले कृषि क्षेत्रको विकासमा युवा सहभागिता बढाउने उद्देश्यले युवा लक्षित कार्यक्रम ल्याएको थियो । यसबाट कृषितर्फ प्रतिपरिषेजना ४० देखि ६० हजार र पशुतर्फ ५० हजारदेखि २ लाखसम्म अनुदान उपलब्ध गराइँदै आएको थियो । तर मन्त्रालयको अध्ययनमा भनिएको छ, ‘जुन रुपमा यो कार्यक्रमको परिकल्पना गरिएको थियो, सो अनुसार सञ्चालन हुन सकेन र पछिल्लो वर्षहरुमा यो लोपोन्मुख भएको पाइन्छ ।’राष्ट्रिय कृषक समूह महासंघका निवर्तमान अध्यक्ष उद्धव अधिकारी अनुदान रकम नेता र प्रशासकसँग पहुँच राख्नेले पाउँदै आएकोमा यो अनुदानको पनि दुरुपयोग रोक्न कानुनी छिद्र रहेको बताउँछन् । अधिकारी भन्छन्, “ग्रामीण भेगका युवाले अनुदानका लागि काठमाडौँ धाउनु पर्ने देखिन्छ । अर्काेतर्फ अनुदानका लागि उत्पादनको परिणाम खुलाउने र जाँच गर्ने व्यवस्था पनि छैन ।” कार्यक्रम सञ्चालन प्रक्रिया अनुसार सरकारका कुनै पनि निकायबाट कृषि, पशुपन्छीसँग सम्बन्धित उद्यमका लागि पछिल्लो ३ वर्षयता अनुदान पाएकाले थप अनुदान पाउने छैनन् । कृषि तथा पशुपंक्षी व्यवसाय प्रवर्द्धन महाशाखा प्रमुख शवनम शिवाकोटी प्रदेश वा स्थानीय तहमा सशर्त अनुदानका रुपमा पठाउँदा प्रभावकारी नहुने देखिएकाले संघले नै कार्यक्रम सञ्चालन गर्न थालेको बताउँछिन् । भन्छिन्, “यो संघीय सरकारको आयोजना हो । यसमा प्रदेश र स्थानीय सरकारलाई बाइपास गर्न खोजिएको होइन । तर संयन्त्र चुस्त बनाउन प्रधानमन्त्री कृषि आधुनिकीकरण परियोजना र फार्म केन्द्रलाई फिल्ड समन्वय इकाई बनाइएको हो ।” कार्यक्रम  सञ्चालन हुने जिल्ला र फिल्ड समन्वय इकाई प्रदेश १ : सुनसरी,  झापा, भोजपुर र  ताप्लेजुङ प्रदेश २ : रौतहट, सर्लाही र   बारा प्रदेश ३ : धादिङ, सिन्धुपाल्चोक, चितवन र  काठमाडौँ उपत्यकागण्डकी प्रदेश : बाग्लुङ, पर्वत, गोरखा र  नवलपरासी सुस्तापुर्व प्रदेश ५ : गुल्मी, अर्घाखाँची, रोल्पा, प्यूठान, कपिलवस्तु र  रुकुम पूर्व    कर्णाली प्रदेश : सल्यान र रुकुम पश्चिम   सुदूरपश्चिम प्रदेश : कैलाली र  कञ्चनपुर टुटल र पठाओ, दराज अनलाइन, खाली सिसी केही सफल स्टार्टअप व्यापार हुन् । यिनै व्यवसायको सफलता देखेर वा केही नयाँ गर्ने होडमा सयौँ युवा स्टार्टअपमा लागिरहेका छन् । तर सरकारी झन्झटिलो नीति नियम, सोचमा लगानी नहुँदा कैयौँ स्टार्टअप कागजमै मात्र सीमित हुन पुगेको छ । तैपनि केही युवा जोशलाई भने यी समस्याले पनि रोक्न सकेका छैनन् ।कसरी सुरु हुन्छ एउटा स्टार्टअप ?",politic
"नेपालमा एक दशकको अवधिमा आयातीत चकलेटको बजार निकै फैलिएको तथ्यांक छ । भन्सार विभागको आँकडाअनुसार आर्थिक वर्ष ०६४/६५ सम्म ४२ करोड रुपैयाँ बराबरको मात्र चकलेट नेपाल भित्रिन्थ्यो । तर अहिले आयात दर ह्वात्तै बढेको छ । अघिल्लो आर्थिक वर्षमा चकलेट आयात झन्डै ३ अर्ब रुपैयाँमा उक्लिएको छ । आर्थिक वर्ष ०७५/७६ मा चकलेटबाट मात्रै राजस्व ढुकुटीमा १ अर्ब ५३ करोड ४० लाख रुपैयाँ जम्मा भएको थियो । यो आर्थिक वर्ष वैशाखसम्मको १० महिनामा डेढ अर्ब रुपैयाँ बराबरको चकलेट आयात भएको छ ।तर सरकारले भने चकलेटको भन्सार दर नै व्यवसायीलाई लाभ मिल्ने गरी परिमार्जन गरिदिएको छ । अर्थ मन्त्रालयका एक उच्च अधिकारीका अनुसार निश्चित व्यापारिक समूहलाई फाइदा दिलाउन अर्थमन्त्रीले चकलेटको करका दरमा परिवर्तन गराएका हुन् । चकलेट आयातमा विशाल समूहको हिस्सा अन्यको भन्दा उच्च भएको एक स्वदेशी चकलेट उत्पादक कम्पनीका सञ्चालकले दाबी गरे ।विशाल ग्रुपसँग अर्थमन्त्रीको पारिवारिक तहको सम्बन्ध रहेको नेपालले सम्पर्क गरेका अधिकांश व्यवसायी र उच्च सरकारी अधिकारीले बताए ।विशाल ग्रुपका सञ्चालक एवं पूर्वाधार विकास बैंक अध्यक्ष अनुज अग्रवालले भने विशाल ग्रुपले चकलेट आयातमा १५ प्रतिशत हिस्सा मात्रै ओगट्ने दाबी गरे । “यो एकदमै छरिएको बजार छ । नेपालमा कसैसँग पनि तथ्यांक छैन,” उनले भने । तर भन्सार विभागका एक अधिकारीले जनाएअनुसार विशाल ग्रुपको चकलेट आयातमा आधाभन्दा बढी हिस्सा छ ।पूर्वअर्थसचिव शान्तराज सुवेदीको अनुभवमा संसारभर करको दर आफू अनुकूल परिवर्तन गर्न व्यापारीहरू लागिपर्छन् । “त्यो त व्यापारीको विशेषतै हो,” उनी भन्छन्, “करका दरहरू तलमाथि हुन सक्छन् । तर समय र परिस्थिति हेर्नुपर्छ ।”कोभिड– १९ कारण खर्च जुटाउन दबाब भएकाले सरकारले आर्थिक परिचालनको मुख्य स्रोत नै राजस्वलाई मानेको छ । सायद त्यही भएर सरकारले विद्युतीय सवारी साधनलाई समेत विलासी वस्तु मानेर करको दर ह्वात्तै बढाएको छ अत्यावश्यक खाद्यपदार्थ नभई विलासी सामानमै पर्ने भए पनि चकलेटको भन्सार घटाउन अर्थमन्त्री अग्रसर हुनुलाई धेरैले व्यापारी पोस्ने रणनीतिकै रूपमा बुझेका छन् । “राजस्व दरका १५, २०, ३०, ४०, ८० प्रतिशतका विभिन्न तह हुन्छन् । ती तहमा वस्तुको प्राथमिकीकरण गरेर भन्सार दर परिवर्तन गरिन्छ,” सुवेदी भन्छन्, “अहिलेसम्मको जानकारीअनुसार ४० का अन्य सबैलाई छाडेर चकलेटको मात्रै घटाइएको छ, त्यो अहिलेको समय बेठीक हो ।”विशाल ग्रुप र अर्थमन्त्रीबीचको उठबसको फाइदा चकलेटमा मात्रै सकिँदैन । बजेट वक्तव्यको ठीक अगाडि वीरगन्ज भन्सार कार्यालयबाट रातारात ठूलो संख्यामा विद्युतीय गाडी भित्रिए । रोचक के भने विद्युतीय सवारी साधन धमाधम भित्रिँदा पेट्रोल र डिजेलबाट चल्ने एउटै गाडी भित्रिएनन् । १५ वैशाखदेखि १४ जेठसम्म १ सय २२ थान विद्युतीय गाडीको भन्सार जाँचपास हुँदा पेट्रोल र डिजेलबाट चल्ने ८० भन्दा बढी सवारी साधन भन्सारबिन्दुमै छन् ।रातारात आयात हुने विद्युतीय गाडीमा एमजी ब्रान्डका १ सय २० छन् भने दुइटा किया मोटर्सका । एमजी गाडीको नेपालस्थित बिक्रेता प्यारामाउन्ट मोटर्स हो, जसमा मुरारका समूहसँग विशाल ग्रुपको साझेदारी छ । सरकारले १० प्रतिशत रहेको भन्सार महशुल बजेटपछि ८० प्रतिशत पुर्‍याइएको छ । यसबाहेक थप अन्त:शुल्कसमेत तिर्नुपर्छ ।बजेटपछि भारी मात्रामा भन्सार बढाउने सूचना पाएलगत्तै सीमित व्यवसायीले भन्सार बिन्दुमा थन्किएका विद्युतीय गाडी अपर्झट ल्याएको हुन सक्ने भन्सार कर्मचारीको आशंका छ । यस्तो आशंकालाई व्यापारी पोस्ने अर्थमन्त्रीको व्यवहारले समेत झनै बल पुर्‍याएको छ अर्थमन्त्री युवराज खतिवडा तेस्रो पटक बजेट ल्याउने तयारीमा छन् । पहिलो बजेट यथार्थपरक बनाउन खोजे पनि नेकपाभित्रैबाट तीव्र आलोचना खेपेका उनले गत आर्थिक वर्ष ०७६/७७ मा भने लोकरिझ्याइँ बजेट ल्याए तर आगामी आर्थिक वर्ष ०७७/७८ को बजेट कोरोना भाइरसबाट सिर्जित समस्यालाई हल गर्दै अर्थतन्त्र चलायमान बनाउने, स्वास्थ्य क्षेत्र पूर्वाधार विस्तार र स्तरोन्नति, रोजगारी सिर्जना, कृषिसँगै उत्पादनमूलक उद्योगको विस्तारमा केन्द्रित हुने देखिन्छ ।२८ वैशाखको प्रतिनिधिसभा बैठकमा ‘बजेट विनियोजन विधेयकको सिद्धान्त र प्राथमिकतासम्बन्धी (कर प्रस्तावबाहेक) को विधेयक’ प्रस्तुत गर्दै अर्थमन्त्री खतिवडाले भने, ‘कोरोना भाइरसबाट सिर्जित स्वास्थ्य संकट न्यूनीकरण गर्न चालिएका कदमबाट विश्व अर्थतन्त्र नै प्रभावित हुन पुगेको छ । मानव जीवनमाथिको यो संकटले विश्वव्यापी मान्यता र प्राथमिकताहरू पुन: परिभाषित हुन थालेका छन् ।’",politic
"शिवजन चौलागाईँ, ३३, सिन्धुलीको विकट गाउँका पहिलो इन्जिनियर हुन् । गाउँ यति विकट कि अहिलेसम्म बिजुलीबत्ती पुगेको छैन । शिवजनसँग गाउँका समस्या पनि ठूला र गाउँलेका अपेक्षा पनि ठूलै । यसलाई सबै थाहा छ भन्दै बिरामी बाख्रा नै डोर्‍याएर ल्याउने गाउँले । तर उनी थिए, इलेक्ट्रोनिक इन्जिनियर ।तारविहीन प्रविधिबाट दुर्गम गाउँमा सञ्चार प्रवाह गरेका महावीर पुनबाट प्रभावित शिवजनलाई ०६७ मा इलेक्ट्रोनिक इन्जिनियरिङ उत्तीर्ण गरेपछि जागिर खानेभन्दा पनि केही गर्ने हुटहुटीले आफ्नै गाउँ डोर्‍यायो । गाउँका अरू विद्यार्थीले गुणस्तरीय शिक्षा पाऊन् भन्ने मनसाय बोकेर उनले सोलार पावर कम्प्युटर ल्याब बनाए । उनले बनाएको सोलार ल्याब ७ भन्दा बढी विद्यालयमा प्रयोगमा आयो । गाउँकै विद्यालयमा अंग्रेजी, विज्ञान र कम्प्युटर पढाउन थाले । तर कृषिप्रधान देशका नागरिकले कृषिमै यति धेरै अन्याय र सास्ती भोगेको प्रत्यक्ष देखेपछि शिवजनले कृषिमा केही गर्ने सोचे । यही सोचले जन्म दियो, कृषि गुरु एप । भन्छन्, ""व्यावसायिक खेतीपाती तथा पशुपालन गर्न, बिक्री वितरण गर्न, कृषि मन्त्रालयले दिने गरेका अनुदान र सहयोग तथा कृषिसम्बन्धी समस्या समाधान गर्न विज्ञसँग परामर्श लिन कुनै प्लेटर्फम थिएन ।""कृषिमा सूचना अभाव थियो । उनी यही कमी पूरा गर्न चाहन्थे । अन्ततः ०७० मा उनले आईसीटी फर एग्री नामको एप बनाए । पछि त्यही एपलाई परिमार्जन गरेर कृषि गुरु एप बनाए । पहिलेको एपबाट एसएमएस गर्ने कृषकले मात्र फाइदा लिन सक्थे । तर अहिलेको एपले नेपालभरि जता रहे पनि कृषकले निःशुल्क फाइदा लिन सक्छन् ।व्यावसायिक तालिम लिन एक साता या एक महिनाको सब्सक्राइब गर्न सकिन्छ । पहिलो महिना निःशुल्क हुन्छ भने दोस्रो महिनादेखि केही शुल्क लाग्छ । १२ जना कृषि विशेषज्ञसँग कुनै पनि बेला कुरा गर्न सकिन्छ । तर सरकार र सरकारी निकायबाट भने उनी सधैँ रित्तो हात र्फकनुपर्दा कृषि गुरुको प्रयोग जुन अनुपातमा देशभर फैलनुपर्ने हो, त्यो हुन सकेको छैन ।समुद्रराज अर्याल, २५, ले साउथ इन्स्टिच्युट अफ म्यानेजमेन्टबाट बीबीए गरे, ०७२ मा । कलेजमा अन्टरपि्रनियर विषय पढ्थे । साथी-साथीबीच छलफल चल्थ्यो । के व्यापार गर्ने भनेर राम्रा उपाय पनि सिर्जना हुन्थ्यो । जस्तो, मोबाइल फुड ट्रक । स्याङ्जा घर भएका समुद्रको गाउँमा सरकारी जागिर आकर्षणको  पद हो । त्यसमा रुचि नभए पनि उनी  १ वर्ष लोकसेवामा डुले । पछि साथीसँग मिलेर कपडा रेन्ट प्राइभेट लिमिटेड दर्ता गरे । ०७४ बाट काम सुरु गरे । उनी आफ्नो व्यवसायलाई परिचयको चरणमै रहेको मान्छन् ।समुद्रराजलाई अरू व्यापारिक योजनाभन्दा कपडा रेन्टमा चाहिँ थोरै लगानीमा काम गर्न सकिन्छ कि भन्ने लाग्यो । भारतमा कपडा भाडामा लिने र दिने ठूलो व्यापार छ । नेपालमा भने पार्टीवेयर कपडा भाडामा दिने र लिने चलन दर्ता गर्ने कपडा रेन्ट पहिलो हो । तर महँगा कपडा भाडामा दिने उपाय कसरी फुर्‍यो त ?समुद्रसँग १० हजार खर्च गरी किनेको सुट थियो । भोजभतेरमा एक-दुई पटक लगाएपछि ती सुट थन्किथे । यसरी ३ वटा सुट थन्किसकेपछि उनलाई यो सोच फुरेको हो । सेवा दिने व्यापार भएकाले यो फरक छ । भन्छन्, ""होटलमा आएर मःम खाएजस्तो होइन । भाडामा दिएपछि कपडा पुनः फिर्ता पनि लिनु छ ।"" व्यापार सोच राम्रो भए पनि सञ्चालनमा भने समस्या हुने समुद्रको बुझाइ छ । कपडा च्यातिने, बिगि्रने, बटन फुस्कने, धागो निस्कने आदि यो व्यापारका लागि ठूला चुनौती हुन् ।त्यसो त सामाजिक सन्जालको जेनेरेसनले कपडा रेन्टजस्ता व्यापारलाई सजिलो पनि तुल्याइदिएको छ । फेसबुक, इन्स्टा, टिकटकजस्ता सामाजिक सन्जालमा फोटो अपलोड गर्ने चलन छ । युवतीहरू एकपल्ट भोजमा पहिरेको लुगा अर्को ठाउँमा लगाउँदैनन् । यसले व्यापार गर्न सहज भएको समुद्रराज बताउँछन् । भन्छन्, ""पार्टीवेयर महँगा हुन्छन् । सबै पार्टीका लागि नयाँ-नयाँ किन्न सकिँदैन । त्यहाँ हाम्रा लागि ठूलो अवसर हो ।""",politic
"लाख रकमबाट व्यापार सुरु भएको कपडा रेन्टमा कपडा लिँदा १० प्रतिशत भाडा लिन्छन् । कपडा बिगारे हेरेर थप जरिवाना लिइन्छ । कपडा फिर्ता नदिने केसबाट बच्न, समयै कपडा फिर्ता ल्याउन ग्राहकलाई उत्प्रेरित गर्नुपर्छ । भन्छन्, ""१० हजारको कपडालाई १५ सयमा दिन्छौँ । कपडा घरमा राखे के हुन्छ भन्नेजस्ता नकारात्मक कुरातिर ग्राहकको ध्यान जानै दिदैनौँ । उनीहरूलाई समस्याभन्दा पनि केही गल्ती भए समाधान के हुन्छ, त्यो बताउँछौँ ।"" सुरक्षाका लागि ग्राहकको परिचय कार्डपछि व्यापार गर्न सजिलो हुन्छ भन्दै फोटो खिचेर राख्ने गरिन्छ ।कपडा रेन्टमा गाउन, सारी, ककटेल पहिरन राखिएका छन् । यसको फेसबुक पेज र वेबसाइटसमेत छ । समुद्रका अनुसार संसारमै कपडाबाट निस्कने प्रदूषण दोस्रो ठूलो हो । यस कारण पनि कपडा रेन्ट उत्तम व्यवसाय हो । कपडा रेन्ट राम्रो व्यवसाय भए पनि कतिपय ग्राहकमा चर्म रोग लाग्न सक्ने कारण अरूले लगाएको कपडा लगाउनुहुन्न भन्ने अवधारणा छ । तर समुद्र भन्छन्, ""हामीले कपडा दिनुअगाडि र्फम भराउँछौँ । कपडा ल्याइसकेपछि ड्राईक्लिनिङमा दिन्छौँ । यो सुरक्षित हुन्छ । अहिलेसम्म यस्तो कम्प्लेन कसैले गरेको छैन ।""हाम्रो ध्यान कुहिने चीजमा मात्र जान्छ । तर नकुहिने सामानजस्तो सिसाका बोतल, गिलासको के हुन्छ ? व्यापारी हेम भण्डारी, ३२, लाई यो कुराले निकै रुचि जाग्यो । यसबारे खोज्दै जाँदा उनले सिसाका केही बोतल फोहोरमैलाकै भाँडामा फालिने थाहा पाए । राम्रा र महँगा बोतल भारतमा लगेर बेचिने गरेको बुझे । ती बोतल सरदरमा करिब ७ रुपैयाँ किलोमा नेपालबाट जाँदो रहेछ, भारत । तर अचार कम्पनीले भारतबाट एउटा बोतललाई २५ देखि ३० रुपैयाँमा किन्दा रहेछन् । उनलाई लाग्यो, यसलाई कम गर्न सकिन्छ ।सिसाका गुण-अवगुणबारे बुझ्ने क्रममा उनले बोतल ३ थरीका हुने थाहा पाए- सेतो, नीलो र खैरो रङ । रङअनुसार बोतल विभाजन गरेपछि त्यसलाई मेसिनले पिसेर धुलो (कलेक्ट) बनाइन्छ । यस्ता कलेक्टको माग भारतमा उच्च छ । सो कलेक्टको मूल्य पनि बढी पर्छ । हेमका अनुसार ८० प्रतिशत त्यो कलेक्ट पुनः सिसाका बोतल बनाउनै प्रयोग हुन्छ । भन्छन्, ""त्यो कलेक्ट सडक निर्माणदेखि खेलकुद चौरसम्म बनाउन प्रयोग गर्न सकिन्छ । यसले बालुवाको काम गर्छ र बालुवाभन्दा सस्तो पर्छ ।""हेमले ग्लासको नेपाल नाम दिएको यस व्यापार योजना काठमाडौँ महानगरपालिकाले गरेको स्मार्ट अर्बन टेक्नोलोजी च्यालेन्जको उत्कृष्ट २५ मा पर्न सफल भएको थियो । तर धुलो बनाउने मेसिन महँगो भएकाले उनले 'प्रोटो टाइप' वस्तु बनाएरै भने देखाउन सकेका छैनन् । तर यत्तिकैमा हेम हार मान्नेवाला छैनन् । भन्छन्, ""केही वर्षभित्रै आफ्नो योजनालाई जसरी पनि साकार पार्नेछु ।""तारागाउँबारे बल्ल बोल्यो अख्तियार
विडम्बना के भने अख्तियारको निर्देशन कार्यान्वयन गराउने तारागाउँ विकास समिति यसबेला नेतृत्वविहीन छ ।'..हकप्रद सेयर खरिद गर्न",politic
"तारागाउँ रिजेन्सी होटल लिमिटेडले तारागाउँ विकास समितिलाई पटक-पटक अनुरोध गरेको तर समितिले पर्यटन तथा नागरिक उड्डयन मन्त्रालयमा अनुरोध गर्नुबाहेक कारबाहीका लागि अग्रसरता लिएको देखिएन । प्रस्तुत पृष्ठभूमिमा तारागाउँ विकास समितिले अविलम्ब आवश्यक प्रक्रिया पूरा गरी आफ्नो हिस्साको हकप्रद सेयर प्राप्त गर्न उपयुक्त हुने देखिन्छ ।'अख्तियार दुरुपयोग अनुसन्धान आयोगले ७ असोज ०७६ मा संस्कृति, पर्यटन तथा नागरिक उड्डयन मन्त्रालयलाई पठाएको पत्रमा उल्लिखित अंश हो, यो । पत्रमा अनुसन्धान अधिकृत धर्मराज लामाले हस्ताक्षर गरेका छन् ।१३ साउन ०७० मा बौद्धस्थित तारागाउँ रिजेन्सी होटल्स लिमिटेडले अनियमित ढंगले सरकारी जग्गा कब्जा गरेकोलगायत शीर्षकमा अख्तियारमा उजुरी परेको थियो । तारागाउँ रिजेन्सी हायात होटलका नामले चिनिन्छ ।अख्तियारले ५ वर्ष २ महिनापछि उजुरीउपरको छानबिन पूरा गरेको छ । तर आश्चर्य के भने ५ वर्ष २ महिना लगाएर गरिएको छानबिनमा संघीय प्रतिनिधिसभाको अन्तर्राष्ट्रिय सम्बन्ध समितिअन्तर्गत अग्निप्रसाद सापकोटा संयोजकत्वको तारागाउँ विकास समिति अध्ययन, अनुगमन उपसमितिको प्रतिवेदन ०७५ र तारागाउँले होटलमाथि गरेको छानबिन प्रतिवेदन भने अख्तियारले अनुसन्धानको दायरामा समेटेको पाइएन ।१९ मंसिर ०७५ मा संघीय प्रतिनिधिसभाको अन्तर्राष्ट्रिय सम्बन्ध समितिले तारागाउँ रिजेन्सी होटल्समा भएको अनियमितता छानबिन गर्न सापकोटाको नेतृत्वमा ५ सदस्यीय उपसमिति गठन गरेको थियो । त्यसका सदस्य थिए, नारदमुनि राना, पुष्पा भुसाल, प्रेमप्रसाद तुलाचन र सानु सिवा ।समितिले ४ महिनाभन्दा लामो समय लगाएर अध्ययन, अनुगमन गरी २४ चैतमा समितिसमक्ष ४२ पृष्ठको प्रतिवेदन बुझाएको थियो । अध्ययन, अनुगमन उपसमितिले तारागाउँ विकास समितिको रिजेन्सी होटल्स लिमिटेडलाई घाटामा गएको देखाएर हायात होटल व्यवस्थापन समूहले गैरकानुनी रूपमा आफूलाई लाभ पु‍र्‍याएको ठहर गरेको थियो ।यता, तारागाउँ विकास समितिले पनि ०७२ मै 'तारागाउँ रिजेन्सी होटल्स कम्पनी लिमिटेडसम्बन्धी अध्ययन गर्न गठित कार्यदलको प्रतिवेदन' तयार पारेको थियो । त्यसको १ वर्षपछि साउन ०७३ मा समेत विकास समितिले होटलले गरेको अनियमिततामाथि अर्को प्रतिवेदन बनाएको थियो । स्रोतका अनुसार यी दुवै प्रतिवेदन अख्तियारले लगेको थियो । सापकोटा संयोजकत्वको प्रतिवेदन पनि आयोगमा पुगेको थियो ।आयोगको 'निर्णय कार्यान्वयन सम्बन्धमा' पत्र नियाल्दा ती दुई प्रतिवेदनमाथिको अनुसन्धानमा आँखा चिम्लिएको सहजै बुझ्न सकिन्छ । आयोगका प्रवक्ता सहसचिव प्रदीपकुमार कोइरालाका अनुसार प्रवक्ताको काम आयोगले गरेको निर्णयको विषय सार्वजनिक गर्ने मात्र हो । निर्णय गर्नुअघि हेरिएका कागजात र अपनाइएका विधि भन्न मिल्दैन ।साथमा यो पनि पढ्नुहोस् : २५ अर्बको खेलो""कुन-कुन विषय र प्रतिवेदन अनुसन्धान गरियो भन्नेबारे कानुनबमोजिमका सक्षम निकायबाट माग भई आए तिनमा पेस गर्ने हो,"" कोइराला भन्छन्, ""त्यसबाहेक अनुसन्धान किन विलम्ब भयो ? पछिल्ला प्रतिवेदनमा अनुसन्धान भयो-भएन ? ती प्रतिवेदनमा के थियो भन्न सक्दिनँ ।"" अख्तियारले मन्त्रालय र तारागाउँ रिजेन्सी होटल्स लिमिटेडलाई निर्णय कार्यान्वयनका लागि चार बुँदा समेटेर पत्राचार गरेको छ । 'अत्यन्त जरुरी/गोप्य' भनिएको बुँदा नम्बर १- 'सेयर अनुपात घटेको सम्बन्धमा, २- लगानी र प्रतिफलका सम्बन्धमा, ३- जग्गा भाडा सम्बन्धमा र ४- गुरुयोजनाको कार्यान्वयन सम्बन्धमा' व्याख्या गरिएको छ ।बुँदा नम्बर २ मा लेखिएको छ, '..तारागाउँ विकास समितिले होटलमा गरेको लगानी र प्रतिफलको विश्लेषण गर्नुका साथै होटलको हालको सम्पत्ति तथा दायित्वको यथार्थ परीक्षण गर्न होटल सञ्चालक समितिको हैसियतले विधिसम्मत ढंगबाट आवश्यक देखिन्छ ।'",politic
"बुँदा नम्बर ३ मा उल्लेख छ, 'प्रतिनिधिसभा सार्वजनिक लेखा समितिले सोही मितिमा (०५०/१२/१८) लिजमा दिने जग्गाको सम्बन्धमा 'उचित तबरले पुनः मूल्यांकन गरी उपयोग गर्ने' सम्बन्धमा दिइएको निर्देशनमा हालसम्म कुनै कारबाही भएको देखिएन । तसर्थ, तारागाउँ विकास समितिको हितलाई ध्यानमा राख्दै सार्वजनिक लेखा समितिको निर्देशनअनुरूप लिजमा दिइएको जग्गाको समयसापेक्ष मूल्यांकन गर्न आवश्यक देखिन्छ ।' चौथो बुँदामा पनि तारागाउँ विकास समिति अर्थात् मन्त्रालयकै हात माथि पार्न निर्देशन दिएको छ ।मन्त्रीको मौनताविडम्बना के भने अख्तियारको निर्देशन कार्यान्वयन गराउने तारागाउँ विकास समिति यसबेला नेतृत्वविहीन छ । समितिमा संस्कृति, पर्यटन तथा नागरिक उड्डयन मन्त्रालयको मन्त्रीस्तरीय निर्णयबाट कार्यकारी प्रमुख, सदस्य सचिव र एक जना बोर्ड सदस्यको राजनीतिक नियुक्ति हुन्छ । ती पदाधिकारीको कार्यकाल चार वर्षको हुन्छ । यसअघि मन्त्री कृपाशुर शेर्पाले कार्यकारी प्रमुख र सदस्यसचिव दुवैको कार्यभार सम्हाल्ने गरी नारद लुइँटेल र बोर्ड सदस्यमा मधुसूदन उपाध्यायलाई नियुक्त गरेका थिए । २४ असारमा उनीहरूको समयावधि पूरा भइसकेको छ । त्यसयता झन्डै चार महिना बित्न लाग्दासमेत नयाँ नेतृत्व नियुक्त भएको छैन । यसले तारागाउँ विकास समितिभित्रको दैनिक गतिविधि त चौपट भएको छ नै, अख्तियारको निर्देशनसमेत कार्यान्वयन हुन सकिरहेको छैन । लुइँटेल र उपाध्यायको पदावधि सकिँदा पर्यटन मन्त्रालयको जिम्मेवारी प्रधानमन्त्री स्वयंले सम्हालिरहेका थिए । स्रोतका अनुसार प्रधानमन्त्रीले नयाँ मन्त्री आएपछि नियुक्त गर्छन् भनेका थिए । १५ साउनमा मन्त्री भएका योगेश भट्टराईर्ले पनि तारागाउँ विकास समितिको नियुक्तिमा चासो दिएको देखिँदैन ।काठमाडौँ बौद्धमा रहेको तारागाउँ विकास समितिको २ सय ९८ रोपनीमध्ये १ सय ५० रोपनी २२ असोज ०४९ बाट हायात होटलले सेयर मूल्यांकनमा लिएर उक्त जग्गाको लालपुर्जा आफ्नो नाममा बनाइसकेको थियो भने बाँकी १ सय ४८ रोपनी पनि कौडीको भाउमा भाडामा उपभोग गरिरहेको छ । बौद्धमा तारागाउँ विकास समितिको ३ सय ४ रोपनी जग्गा थियो । त्यसमध्ये सरकारले ६ रोपनी काठमाडौँ उपत्यका खानेपानी लिमिटेडलाई दिएको छ । त्यसबाहेकका सबै जग्गामा हायात होटलले कब्जा जमाएको छ । अध्यक्ष भएपछि लुइँटेलले तारागाउँ विकास समितिको चल, अचल सम्पत्ति खोजी गरेका थिए । यस क्रममा हायात होटलले अपनाएको रबैया खुलासा भएको थियो, जुन यसअघि नै नेपालले सार्वजनिक गरिसकेको छ ।विघटनको दौडधूप मन्त्रालय स्रोतका अनुसार हायात होटल पक्षधर लुइँटेलको पुनर्नियुक्ति चाहँदैनन् बरु उनीहरू तारागाउँ विकास समिति नै विघटन गर्न लागिपरेका छन् । तारागाउँ विकास समिति विघटन भए त्यसको सोझो फाइदा हायात होटल सञ्चालक समितिमा एकछत्र राज गरिरहेकालाई हुनेछ । त्यसैले हायात होटल व्यवस्थापन पक्ष तारागाउँ विकास समितिकै विघटन गराउने दौडधूपमा लागेको जानकार बताउँछन् । त्यसका लागि होटल व्यवस्थापन पक्षले पटक-पटक मन्त्रालयका उच्च अधिकारीसँग भेट गरिरहेको स्रोतको दाबी छ । समिति विघटन भए गाभिने संस्थाभित्र अन्योल हुने हुँदा सरकारी जग्गालाई आफ्नो स्वामित्वभित्र पारिरहन सहज हुने निष्कर्षमा पुगी हायात होटल व्यवस्थापन लागिपरेको त्यहाँ कार्यरत एक कर्मचारी बताउँछन् । ""हायात होटल पक्षधर दुइटा अस्त्र लिएर हिँडिरहेका छन्,"" उनी भन्छन्, ""पहिलो- तारागाउँ विकास समिति नै विघटन गराउने । दोस्रो- विघटन गराउन नसके राजनीतिक नियुक्ति आफूअनुकूल गराउने । यही विषयमा अन्योल हुँदा तारागाउँ विकास समितिले नयाँ नेतृत्व पाउन नसकेको हो ।""निवर्तमान कार्यकारी प्रमुख लुइँटेल मन्त्रालय स्रोतको भनाइ सत्य रहेको अनुमान गर्छन् । भन्छन्, ""मैले पनि हायात होटल व्यवस्थापनको व्यापक चलखेलले नयाँ नियुक्तिमा विलम्ब भएको बुझेको छु । त्यसमा तिनका धेरै स्वार्थ छन् । ती स्वार्थ के-के हुन्, मैले नै खुट्याउन सकेको छैन ।""",politic
"यति मात्रै पीडादायी तथ्यांक छैन नेपालसँग । गत वर्ष मात्रै विदेशका काम गर्दा मृत्यु भएका र अलपत्र परेका कामदारका लागि करिब ६२ करोड ३६ लाख रुपैयाँभन्दा बढी रकम खर्चिनु परेको छ । यस्तो खर्च निरन्तर बढ्दो छ ।ठाँटबाँट चर्कोगाउँघरमा चाडबाड रंगीला हुनमा होस् वा लवाइखुवाइमा आएको सुधार । ती उज्याला पाटा केलाउँदा रेमिट्यान्सले नै देश बचाएको र अर्थतन्त्र चलायमान बनाएको कथा बुनेर थुप्रैअर्थशास्त्रीले वैदेशिक रोजगारलाई ग्ल्यामराइज गरे । तर दुःख, कष्ट र अमानवीय व्यवहारसँग पारिवारिक विखण्डन, सामाजिक मूल्य मान्यताको ह्रासमाथिको बहस कमजोर छ ।
श्रमविज्ञ जोशी अर्थशास्त्रीहरूले वैदेशिक रोजगारीलाई ग्ल्यामराइज गर्दा परिस्थिति पराश्रित मात्र नभई देखासिकी बढेको बताउँछिन् । “अर्थशास्त्रीले रेमिट्यान्सलाई अनावश्यक रूपमा ग्ल्यामराइज गरेका छन्,” जोशी भन्छिन्, “जसले गर्दा स्वदेशमा काम गर्ने मनोविज्ञान कमजोर बन्दै छ ।”जोशीले भनेझैँ गाउँघरमा विदेश नगएको परिवार एक्लो महसुस गर्न बाध्य छ । त्यसमा वैदेशिक रोजगार बोर्डका कार्यकारी निर्देशक राजनप्रसाद श्रेष्ठ थप्छन्, “विदेशका दुःख गर्नुपर्छ, समस्या छन् भन्दा पनि देखासिकीमा विदेश जाने क्रम बढ्दो छ, त्यसो हुनुको कारण अनावश्यक रूपमा गरिएको ग्ल्यामराइजेसन हो ।”तथ्यांकले जोशी र श्रेष्ठको भनाइ पुष्टि माक्र गर्दैनन्, बिदेसिने स्रोत गरिबीको दुष्चत्र मात्रै हो भन्ने पनि देखाउँदैन । जस्तो, असोज ०७३ मा राष्ट्र बैंकले गरेकोे अध्ययनले वैदेशिक रोजगारमा गएका परिवारमध्ये करिब ८० प्रतिशत परिवार अन्य स्रोतबाट पनि घर खर्च धानिरहेका छन् । अर्थात्, करिब १८.८ प्रतिशत परिवारले मात्रै रेमिट्यान्सको रकमबाट परिवार धानेका छन् । यसले प्रस्ट भन्छ, बिदेसिने ठूलो संख्या गरिबीका कारण मात्र होइन ।नेपाल भित्रिने रेमिट्यान्स यस वर्ष अमेरिका अग्रपंक्तिमा देखिएको छ जबकि धेरै नेपाली कामदार रहेको कतार, मलेसिया पछाडि छन् । राष्ट्र बैंकका अनुसार औसतमा एक नेपालीले वर्षमा करिब ५ लाख ३२ हजार अर्थात् मासिक ४४ हजार ३ सय ३३ रुपैयाँ पठाउँछ । युरोप, अमेरिका, जापानलगायत आर्कषक गन्तव्यबाट भित्रिने ठूलो हिस्साको योगदानले मासिक ४४ हजारको आर्कषक तथ्यांक देखाइदिन्छ ।स्मरणीय सन्दर्भचाहिँ अन्तर्राष्ट्रिय कानुनमा श्रमिकले रोजगारीका लागि रकम तिर्नुपर्दैन । र, त्यसरी रकम लिनु गैरकानुनी हुन्छ । तर नेपाली कामदारले लाखौँ रकम खर्चेर रोजगारीका लागि जानुपर्ने बाध्यता छ, जुन अन्तर्राष्ट्रिय श्रम संगठनको फेयर रिक्रुट्मेन्ट सिस्टमविपरीत हुन्छ । पूर्वराजदूत कोइराला भन्छन्, “अन्तर्राष्ट्रिय कानुनले श्रमिकबाट शुल्क लिन मिल्दैन भनेको छ, त्यो कानुन उल्लंघन त भएकै छ, अझ कतिपय देशले कामदारलाई किनेर ल्याएको बँधुवा मजदुरजस्तो व्यवहार गर्छन् ।” यही अन्तर्राष्ट्रिय कानुनमा टेकेर श्रम, रोजगार तथा सामाजिक सुरक्षा मन्त्रालयले मलेसियासँग श्रम सम्झौता गर्‍यो । तर कार्यान्वयनको सकसमा फसेको यो सम्झौता तत्काल फुक्ने देखिँदैन ।अन्तर्राष्ट्रिय कानुनको टेकोमा शून्य लागतको प्रयासमा रहेको सरकारलाई रोजगारदाता कम्पनीले टेरपुच्छर लगाएका छैनन् । एकातिर श्रम सम्झौता गरेका मुलुकले नै सम्झौता कार्यान्वयनमा अवरोध खडा गरेका छन् भने अर्कोतिर केही देश सम्झौताका लागि इच्छुक पनि देखिएका छैनन् ।बिग्रँदै बालबालिकापारिवारिक विखण्डनको मूल्य समाजले चुकाउँदै छ, वैदेशिक रोजगारीका कारण । पारिवारिक विखण्डन र रोजगारीका कारण हुने अभिभावकको अनुपस्थितिले बालबालिका आफन्त र छरछिमेकीबाट उपेक्षित र अपहेलित हुनुपरेको छ । श्रमविज्ञ सरु जोशीको अनुभवमा त्यस्ता बालबच्चामा आक्रोश, रिस, अटेरीपन, खर्चिलो जीवनशैली र अनुशासनहीनता देखिएको छ ।“वैदेशिक रोजगारमा गएका परिवारका बच्चा डाङडुङ गर्ने, झगडा गर्ने, मात लागेकाजस्तो हुने गरेको भेटिएको छ,” जोशी भन्छिन्, “त्यस्ता बालबालिकामा विद्यालयमा पनि अटेरीपन, अनुशासनहीनता, बेखुसी, चुपचाप बस्ने, झनक्क रिसाउने खालका बानीव्यवहार देखिने गरेको छ ।”एक अध्ययनअनुसार ती बालबालिकाले विद्यालय पोसाक सफासुग्घर नगरी विद्यालय आउने, गृहकार्य नगरीकन विद्यालय आउने, खाना नखाई र खाजाको बन्दोबस्तबिनै विद्यालय आउँछन् । त्यसैगरी कक्षाकोठामा पछाडि बस्ने, अरूसँग घुलमिल नगर्ने, धेरै साथी नबनाउने, पढाइ बीचैमा छाड्ने, कक्षामा पूरै समय नबस्ने आदि प्रवृत्ति पनि देखिएको छ ।",politic
"०७६ मा श्रम, रोजगार तथा सामाजिक सुरक्षा मन्त्रालयले गरेको वैदेशिक रोजगारीले बालबालिकामा परेको प्रभावमाथिको अध्ययनले त मनोसामाजिक प्रभावसहित मानसिक रोग, कुलत र यौन हिंसाको उच्च जोखिम पनि देखाएको छ । अर्थात्, त्यो अध्ययनले नेपालको भविष्यको चित्र निकै निराशाजनक देखाइदिएको छ । वैदेशिक रोजगारमा रहेका बाबुआमाका सन्तान–सन्तापले सामाजिक सम्बन्धको तस्बिर मात्रै झल्किँदैन, रेमिट्यान्सको रमाइलोभित्रका रहस्यको पर्दा खुलेको छ ।खाडीको विकल्प खोजिँदै कामदारको पारिश्रमिक मात्र होइन, सुरक्षामा समेत खाडी र मलेसिया असंवेदनशील छन् । कतार, दुबई, साउदी अरेबिया र मलेसियामा नेपाली सस्तो कामदारका रूपमा परिचित छन् । अझ ती देशमा जाने कामदारको मृत्युको संख्या पनि अधिक छ । सरकारसँग सहमति गरेको तलब दिन पनि ती देश राजी हुँदैनन् । उदाहरणका रूपमा साउदी अरब ०६९ वैशाखमै १ हजार रियाल तलब दिन राजी भएको थियो, ६ वर्षसम्म कार्यान्वयनमा आउन सकेको छैन ।यस्तै परिघटनाले सरकार खाडीको विकल्प खोज्न लागेको छ । सकेसम्म सुरक्षित र आकर्षक सुविधा भएका युरोपियन देशलाई श्रम गन्तव्य बनाउने प्रयासमा छ । त्यसैका लागि उदयराज पाण्डे नेतृत्वको कार्यदलले साउन ०७५ मा १८ नयाँ श्रम गन्तव्य मुलुकको सूची श्रम मन्त्रालयलाई बुझाएको थियो । त्यही सुझावपछि जापान र मौरिसससँग श्रम सम्झौता गर्‍यो । र, अहिले टर्की र ओमानसँग श्रम सम्झौताको प्रयासमा छ । अहिलेसम्म व्यक्तिगत प्रयासमा कामदार टर्की पुग्ने गरेका छन् । श्रमविज्ञ गणेश गुरुङको भनाइमा खाडी मुलुकबाट विकल्पको खोजी गर्न ढिला भइसकेको छ । त्यसको विकल्पमा सुरक्षित र आम्दानी प्रशस्त हुने गन्तव्य खोजी गर्नुपर्छ । श्रममन्त्री गोकर्ण विष्ट शून्य लागतमा सुरक्षित गन्तव्यको पहिचानमा सरकार सक्रिय रहेको बताउँछन् । विष्ट भन्छन्, “तुलनात्मक रूपमा कम जोखिम भएका, सेवासुविधा आकर्षक भएका र सामाजिक सुरक्षाको राम्रो प्रवर्द्धन भएका देशमा ध्यान केन्द्रित गरेका छौँ ।मलेसियामा मोलमोलाइ धेरै नेपालीले रोजगारी पाएको तर पर्याप्त सुविधा र आकर्षक तलब नभएको गन्तव्य हो– मलेसिया । विगत १५ महिनादेखि मलेसिया रोजगारीका लागि बन्द छ । कामदार विदेश पठाउँदा ठगी भएको आरोपमा सरकारले २ जेठ ०७५ मा मलेसिया पठाउन बन्द गर्‍यो । त्यसपछि मलेसिया सरकार श्रम सम्झौता गर्न बाध्य भयो र १२ कात्तिक ०७५ मा भयो पनि । तर, त्यसले समस्या सुल्झाउन सकेको छैन ।नेपालस्थित मलेसिया राजदूतको कार्यालयले नै श्रम सम्झौता कार्यान्वयन गर्न आलटाल गरिरहेको छ । कतिसम्म भने श्रम सम्झौतामा आधारित स्वास्थ्य परीक्षणको मापदण्डका आधारमा कम्पनी छनोटमा पनि समस्या पैदा गरिदियो । दूतावास आफैँले ९९ वटा स्वास्थ्य संस्था छनोट गरेको घटना पनि आइदियो । सरकारले साउन तेस्रो साता मात्रै १ सय २२ वटा स्वास्थ्य संस्था छनोट गर्‍यो ।मलेसिया कतिसम्म असुरक्षित गन्तव्य हो भने ११ जनवरी २०१९ मा वैदेशिक रोजगार विभागले रोक्का गरेका ६६ वटा म्यानपावर कम्पनीमध्ये मलेसियाका मात्रै ५२ वटा छन् । अझ दुःखको कुरा हरेक वर्ष मृत्यु हुने नेपाली कामदारको संख्या मलेसियामा सबैभन्दा धेरै हुन्छ । जस्तो, १० वर्ष यताको तथ्यांकमा मलेसिया मात्रै २ हजार ४ सय २० जना नेपाली कामदारको मृत्यु भएको छ ।साउदी अरबमा १ हजार ८ सय २५ जना नेपालीले ज्यान गुमाए । अझ मलेसिया जाने कामदारले डेढ लाखभन्दा बढी खर्चिनुपर्ने अवस्था थियो । स्वास्थ्य परीक्षणको नाममा करिब १८ हजार रुपैयाँ अतिरिक्त शुल्क लिइन्थ्यो । शून्य लागतमा कामदार पठाउन श्रम मन्त्रालयले अवैध खर्चमा निगरानी बढाएपछि मलेसियाको रोजगारी मोलमोलाइमा परेको छ । अझ मलेसियाबाट डिमान्ड लेटरका लागि करिब ४ सय ५० डलर कमिसनमा खर्चिनुपर्थ्योयो पनि पढ्नुहोस् :[सम्पादकीय]  रेमिट्यान्सको ग्ल्यामराइज गरियो, यथार्थ अर्कै छश्रममन्त्री गोकर्ण विष्टसँग नेपाल वार्ता : ‘शोषणको परिपाटी जोगाउन लाग्दिनँ’विप्रेषणले बदलेको गाउँ",politic
"अर्थमन्त्री खतिवडाले १६ चैत ०७४ मा मुलुकको आर्थिक स्थितिलाई श्वेतपत्रमार्फत सार्वजनिक गर्दै राष्ट्रिय ढुकुटी रित्तो रहेको उल्लेख गरेका थिए । अहिले भने उनी सबै ठीकठाक देख्छन् । बरु हालै एक सार्वजनिक कार्यक्रममा भनिदिए, 'बजेट भाषणपछि म २-३ महिना खुला कार्यक्रममा आइनँ । त्यो अवधिमा चामल बेच्नेहरू आएनन् भनेर पीठो बिक्रेताले हैरान पारे । चामल बेच्नेहरू त कामै नलाग्ने हुन थालियो । चामल बेच्नुपर्ने रहेछ भनेर म यहाँ आएको हुँ ।' प्रधानमन्त्री केपी ओलीले २२ पुस ०७५ मा संसद्लाई सम्बोधन गर्दा मौजुदा आर्थिक परिसूचकमा बठ्याइँ गरेका थिए ।अर्थमन्त्री खतिवडाले चामल बेच्ने प्रसंग चलाइरहँदा जीडीपीको तुलनामा विकास खर्च घट्दो क्रममा छ, प्रत्यक्ष वैदेशिक लगानीमा पनि गिरावट आएको छ । आयातले बुर्कुसी मारिरहेको छ । आव ०७५/७६ मा १३ खर्ब १५ अर्बको बजेट रहेकामा १० खर्ब ३१ अर्ब मात्र खर्च भयो ।विकास बजेटको खर्च अवस्था झन् नाजुक छ । कतिसम्म भने प्रदेश सरकारहरूले त विकास बजेटबाट गाडी किनेर प्रगति देखाउनसम्म भ्याए । गत वर्ष संघ र प्रदेश सरकारले ७ अर्ब ५७ करोडको त गाडी नै किने । महत आफू अर्थमन्त्री छँदा ९७ प्रतिशतसम्म विकास बजेट खर्च भएको स्मरण गर्दै भन्छन्, ""अहिलेको सरकारले ल्याएका नीतिका कारण भएको भए विकास निर्माणका काम समयमै हुनुपथ्र्यो ।"" १ हजार ८ सय सय योजना अलपत्र रहँदा १ खर्ब १९ अर्बको घाटा राज्यले बेहोर्नुपरेको सरकारी तथ्यांक छ ।व्यापार घाटाले बजेटको आकारलाई पछारिदियो, गत वर्ष । १३ खर्ब २१ अर्बको व्यापार घाटा छ जबकि बजेट १३ खर्ब १५ करोड रुपैयाँ । सोही कारण मुलुकको शोधनान्तर स्थिति आव ०६६/६७ पछि पहिलो पटक ६७ अर्ब ४० करोडले ऋणात्मक भएको छ । मुद्रास्फीति ४.६ प्रतिशत रहेकामा चालू आवमा ६ प्रतिशतभित्र सीमित हुने अनुमान सरकारको छ, जुन चुनौतीपूर्ण हो ।दिगोपनमा आशंका अर्थतन्त्र विस्तारअनुरूप वृद्धिदरको दिगोपनका लागि संयन्त्र पर्याप्त छैनन् । राष्ट्रिय योजना आयोगका पूर्वउपाध्यक्ष शंकर शर्मा आर्थिक वृद्धिदर दिगो राख्न पूर्वाधारमा लगानी बढाएर रोजगारी सिर्जना गर्नुपर्ने बताउँछन् । भन्छन्, ""जीडीपीमा रेमिट्यान्सको योगदान छ तर पुँजीगतभन्दा उपभोगमा खर्च भइरहेको छ, जुन दिगो हुँदैन । अब पूर्वाधार विकासमा ध्यान दिनुको विकल्प छैन ।""शर्माले भनेझैँ जीडीपीको तुलनामा रेमिट्यान्स २५ प्रतिशत हाराहारी छ, जुन ८ खर्ब ७९ अर्बको । नेपाल जीवनस्तर सर्वेक्षणले पनि रेमिट्यान्सको ८० प्रतिशत अंश उपभोगमै खर्च हुने गरेको औँल्याएको थियो ।अर्थतन्त्रका तीन संरचनामध्ये कृषि मुख्य हो । जीडीपीमा कृषिको हिस्सा २७ प्रतिशत छ भने वृद्धिदर ५ प्रतिशत । गत वर्ष मौसम दाहिना हुँदा इतिहासमै सबैभन्दा बढी धान उत्पादन भयो, ६५ हजार १० हजार मेटि्रक टन । अन्य बालीको उत्पादन पनि राम्रै भयो । तर ०७४/७५ मा कृषिको वृद्धिदर २.८ प्रतिशतमा सीमित बनेको स्मरणीय छ । यस वर्ष पनि ढिलो गरी मनसुन सुरु हुनुका साथै केही क्षेत्रमा तुलनात्मक रूपमा कम पानी परेको छ, त्यसको सीधा असर उत्पादनमा पर्न सक्छ । उत्पादनमा कमी आएपछि स्वतः  राष्ट्रिय अर्थतन्त्रमा प्रभाव पर्छ  ।कृषिविद् कृष्णप्रसाद पौडेल मल, बीउबिजन समयमै नपाइने र आकाशे पानीको भरमा बर्खेबाली लगाउनुपर्ने बाध्यता रहेकाले उत्पादन पनि मनसुनमै भर पर्ने गरेको बताउँछन् । कृषिप्रधान मुलुक भनिए पनि भारतबाट मात्र ३२ अर्ब २२ करोडको चामल र १४ अर्ब ६१ करोडको तरकारी आयात भयो, गत वर्ष । पूर्वअर्थसचिव शान्तराज सुवेदी कृषिमा आधुनिकीकरण गरेर उत्पादन बढाउन सके त्यसले खाद्यजन्य आयात घट्ने र व्यापार घाटामा कमी आउने बताउँछन् ।आर्थिक वृद्धिमा औद्योगिक क्षेत्रको योगदान १५.२ प्रतिशत छ । तर उत्पादनमूलक उद्योगको योगदान जम्मा ५.४९ प्रतिशत हाराहारीमा सीमित छ । सरकारले औद्योगिक विकास भनिरहेका बेला उत्पादनमूलक उद्योगलाई प्राथमिकता दिनुपर्ने हो । त्यसका लागि सहुलियत ऋण, औद्योगिक कच्चा पदार्थमा सहुलियत र लगानी वातावरण बनाउनुपर्ने हुन्छ । ""कर्पोरेट र औद्योगिक क्षेत्रको विकास निश्चितबाहेक अझै भएन,"" पूर्वअर्थसचिव सुवेदी भन्छन्, ""त्यो क्षेत्रको विकास गर्न सकिएन भने गाह्रो हुन्छ । सरकारले पनि उद्योगमा लगानी वातावरण बनाइदिनुपर्छ ।""",politic
"उद्योग र पूर्वाधारमा पर्याप्त वैदेशिक लगानी आउन सकेको छैन । गत वर्ष आयोजित लगानी सम्मेलनमा राखिएका ७७ मध्ये १७ वटा परियोजनामा लगानी गर्न विदेशी लगानीकर्ताले आवेदन दिएका थिए । ती परियोजनाको कुल लगानी १२ खर्ब १५ अर्ब रुपैयाँ हो । सोही वर्ष ऋण र अनुदान गरी १ खर्ब २२ अर्बको वैदेशिक सहायता प्रतिबद्धता प्राप्त भएको अर्थ मन्त्रालयको तथ्यांक छ । पूर्वअर्थमन्त्री महत सम्मेलनको प्रचार र हल्लाखल्ला मात्रै गरेर लगानी नआउने बताउँछन् । भन्छन्, ""उत्पादकत्व र बजारलाई ख्याल गरेर मात्र लगानी आउँछ । त्यसका लागि पहिले सुशासन र शान्ति-सुरक्षाको प्रत्याभूति हुनुपर्छ ।""रणनीतिक महत्त्वका पूर्वाधारलाई अगाडि बढाउन सकिए यसले दीर्घकालीन रूपमा अर्थतन्त्रलाई सघाउ पुर्‍याउँछ । जस्तै, निजगढ अन्तर्राष्ट्रिय विमानस्थल, रेल परियोजना, बूढीगण्डकीसँगै माथिल्लो कणर्ाली, पश्चिम सेतीजस्ता जलविद्युत् परियोजना यसका उदाहरण हुन् । आयोजनाको कुल लागतमध्ये ३० प्रतिशत कामदारको तलबमा खर्च हुने अर्थशास्त्रीय मान्यता छ । यसरी ५० अर्बको आयोजनाबाट १ वर्षमा १५ अर्ब बराबरको रोजगारी सिर्जना हुन सक्छ । १ खर्ब २१ अर्ब अनुमान रहेको निजगढ विमानस्थल निमर्ाण थालिने हो भने पनि ठूलो आर्थिक तरगंको अनुभूति हुन सक्छ । १ रुपैयाँ खर्च गर्दा ७ देखि ८ रुपैयाँ लगानी आउने सरकारी अनुमान छ ।विडम्बना ! काठमाडौँबासीको तिर्खा मेट्ने मेलम्ची खानेपानी आयोजनाको हविगत छँदै छ, बूढीगण्डकीजस्ता आयोजना अलपत्रझैँ छन् । गत वर्ष मात्र भारतबाट २२ अर्ब ८९ करोड बराबरको विद्युत् आयात हुँदा १२ करोड २० लाखको निर्यात भएको छ । सोही अवधिमा २ खर्ब १३ अर्ब ३६ करोडको पेट्रोलियम पदार्थ आयात भएको राष्ट्र बैंकको तथ्यांक छ । पूर्वअर्थसचिव सुवेदी भन्छन्, ""जलविद्युत् आयोजनालाई 'फोकस' गर्न सकियो भने व्यापार घाटा कम गर्न सकिन्छ । बरु निर्यात गरेर अर्थतन्त्र बलियो बनाउन सघाउ पुर्‍याउँछ । रोजगारी सिर्जना त हुने नै भयो ।""योजना आयोगका पूर्वउपाध्यक्ष शर्मा अब प्रविधिमूलक क्षेत्रमा पनि लगानी बढाउनुपर्ने बेला आएको देख्छन्, जसले रोजगारी पनि सिर्जना गरोस् । आव ०७५/७६ को बजेट वक्तव्यमा ५ लाखलाई रोजगारी दिने लक्ष्य थियो । तर रोजगारीका लागि बिदेसिने नेपालीको संख्या उत्तिकै छ । तथ्यांक विभागका अनुसार मुलुकमा बेरोजगारी दर ११ प्रतिशत छ । गत आव अन्त्यतिर प्रधानमन्त्री रोजगार कार्यक्रममार्फत ३ अर्ब १० करोड रुपैयाँ खर्चियो । १ लाख ७६ हजारले रोजगारी पाएको दाबी सरकारले गरे पनि यथार्थमा झार उखेल्ने, नाली सफा गर्ने काम भए, एकाध क्षेत्रबाहेक ।जीडीपीमा ठूलो हिस्सा सेवा क्षेत्रको योगदान छ । बैंक, बिमा, पर्यटन, होटल व्यवसायसहित पर्ने यस परिसूचकको योगदान ५७.८ प्रतिशत छ, अर्थतन्त्रमा । सरकारले सन् २०२० मा २० लाख पर्यटक भित्र्याउने लक्ष्यसहित भ्रमण वर्ष घोषणा गरेका बेला केन्दि्रत हुनुपर्ने विषय हो, पर्यटन । अहिले विदेशी मुद्रा सञ्चिति पनि घट्दो छ । विदेशी मुद्रा आर्जनको माध्यम भनेको निर्यात, रेमिट्यान्स र विदेशी पर्यटक हुन् । राष्ट्र बैंकको तथ्यांक अनुसार १० खर्ब ३१ अर्ब विदेशी मुद्रा सञ्चिति छ । आयातमुखी अर्थतन्त्र रहेका बेला अहिले पर्यटन क्षेत्रमा लगानी गरेर बढीभन्दा बढी पर्यटक भित्र्याउन सक्नुपर्ने ठान्छन्, सुवेदी । भन्छन्, ""पर्यटक भित्र्याउन सक्यौँ भने होटल व्यवसाय झन् विस्तार हुन्छ, रोजगारी बढ्छ र बिदेसिने क्रम कम हुन्छ ।""भारतीय मन्दीका बाछिटा भारतमा पछिल्लो पटक आर्थिक वृद्धि ७ प्रतिशतबाट झरेर ५ प्रतिशत कायम भएको छ । भारतसँगको व्यापार ६५ प्रतिशत रहेको अवस्थामा त्यसको प्रत्यक्ष प्रभाव नेपालमा पनि पर्न सक्नेतर्फ अर्थशास्त्रीले सरकारलाई सचेत गराएका छन् । यद्यपि अर्थमन्त्री खतिवडा भनिरहेका छन्, ‘भारतमा ७ बाट ५ प्रतिशत आर्थिक वृद्धि हुने भयो भन्दा नेपालमा धेरै रुवाबासी छ, त्यो किन भइरहेको छ, बुझ्न सकिरहेको छैन ।’",politic
"भारतीय मन्दीको असर मुलुकभित्र हुने आयात, भारतबाट आउने पर्यटक, रेमिट्यान्सलगायतमा देखिने अर्थविद्को आकलन छ । पूर्वअर्थसचिव शान्तराज सुवेदी भारतमा देखिएको मन्दीले सकारात्मक-नकारात्मक दुवै असर पार्ने देख्छन् । भारतीय मुद्रासँग नेपाली मुद्राको विनिमय स्थिर छ, ०४९ सालदेखि ।भारतीय मुद्रा सबल हुँदा नेपाली मुद्रा पनि बलियो हुन्छ भने कमजोर हुँदा कमजोर । अहिले डलरको भाउ ११५ पुग्दा भारतीय मुद्रासँगै नेपाली मुद्रा पनि कमजोर छ । सुवेदी भन्छन्, ""हामीकहाँ आयात बढी छ, डलर दिनुपर्छ । आयात गर्दा जति पैसा दिइन्छ, डलर घट्छ । डलर बढी जानासाथ त व्यापार घाटा बढ्छ । निर्यातको आधार बलियो भए हामीले फाइदा उठाउन सक्थ्यौँ ।"" यस्तो असर सीधै नेपाली कामदारलाई पर्ने हुन्छ । भारतमा लाखौँ नेपाली कामदार छन् । उनीहरूले पठाएको रेमिट्यान्सले घरपरिवारको खर्च चल्छ ।अहिले भारतमा लाखौँको रोजगारी गुमेको छ । उत्पादनमूलक उद्योगमा असर हुँदा नेपाली कामदारको माग पनि घट्न सक्ने उनी ठान्छन् । केही समयभित्र विश्वमै मन्दी आउने आकलन गर्न थालिएकाले त्यसको प्रत्यक्ष असर नेपाली अर्थतन्त्रमा पर्न सक्ने ठानिएको छ ।लक्ष्य भेट्न कठिन ०८७ सालसम्म आर्थिक वृद्धिदर दोहोरो अंक (१० प्रतिशतभन्दा माथि) कायम गर्दै उच्च मध्यम आयस्तर भएको मुलुकमा पुग्ने नेपालको लक्ष्य छ । त्यसअघिको लक्ष्य हो, ०७९ सम्म अति कमविकसित मुलुकबाट विकासशील मुलुकमा रूपान्तरण हुने । सोहीअनुरूप १५ औँ पञ्चववर्षीय योजना पनि स्वीकृत भइसकेको छ ।तर ऊर्जा, सहरी पूर्वाधार, विमानस्थल, यातायातलगायत पूर्वाधार क्षेत्रमा पर्याप्त लगानी बढाउन नसके लक्ष्य प्राप्ति कठिन हुने विश्व बैंकले औँल्याएको छ ।‘नेपालको पूर्वाधार क्षेत्र आकलन’ सम्बन्धी प्रतिवेदनमा लगानीसँगै अन्तरसम्बन्धित अल्पकालीन र दीर्घकालीन हस्तक्षेप, नीतिगत परिमार्जन तथा तयारी र प्राथमिकतासहित परियोजना कार्यान्वयनमा सार्वजनिक-निजी क्षेत्रको साझेदारीमा लगानी आकषिर्त गर्नुपर्ने उल्लेख छ ।सरकारले मुलुकमा पूर्वाधार क्षेत्र प्राथमिकतामा रहेको बताइरहे पनि ठूला परियोजना अगाडि बढ्न सकेका छैनन् । पूर्वाधार क्षेत्रमा देखिएको लगानी खाडललाई सन्तुलनमा ल्याउनुपर्ने देखिन्छ । त्यसको ज्वलन्त उदाहरण हो, राष्ट्रिय गौरवका आयोजना । कतिको निर्माण सुरु भएर पनि प्रगति शून्य छ भने केहीको बल्ल डीपीआर थालिएको छ । लागत नखुल्नु, साइट क्लियर नहुनु, बजेट तय नहुनु, सुरु र सम्पन्न गर्ने योजना तय नहुनुलगायतका कारण आयोजना निर्माणमा प्रगति हुन नसकेको हो । यसको सीधा असर अर्थतन्त्रमा पर्ने गर्छ । ‘सरकार जवाफदेही हुादाहुादै पनि सहरी क्षेत्रमा मागअनुसार अपर्याप्त पुँजीगत खर्च र खर्च गर्ने क्षमता नदेखिनु आफैँमा विरोधाभासपूर्ण छ,’ विश्व बैंकको प्रतिवेदनमा भनिएको छ ।०८७ सालसम्म पूर्वाधार क्षेत्रमा करिब ४८.३४ विलियन डलर लगानी गर्नुपर्ने अर्को अध्ययन प्रतिवेदनले औँल्याएको छ । ‘नेपाल इन्फ्रास्ट्रक्चर २०३० : इन्भेस्टमेन्ट एन्ड फाइनान्सिङ निड्स’ नामक अध्ययन इन्स्टिच्युट फर इन्टिग्रेटेड डेभलपमेन्ट स्टडिज (आईआईडीएस) र नेपाल उद्योग परिसंघ (सीएनआई) ले संयुक्त रूपमा गरेका हुन्भूकम्पको एक वर्षपछि ०७३ फागुनमा सरकारले आयोजना गरेको लगानी सम्मेलनमार्फत १३ खर्ब ५२ अर्ब रूपैयाँ प्रत्यक्ष वैदेशिक लगानी (एफडीआई) को प्रतिबद्धता आयो । त्यसको दुई वर्षमै ०७५ चैतमा सरकारले अर्को लगानी सम्मेलन आयोजना गर्‍यो । उक्त सम्मेलनबाट १७ खर्ब ३० अर्ब रुपैयाँ बराबरको प्रतिबद्धता आएको थियो । आर्थिक वर्ष ०७४/७५ मा उद्योग विभागमार्फत ५५ अर्ब ७६ करोड रूपैयाँको विदेशी लगानी प्रतिबद्धता आयो । त्यस्तै, आव ०७५/७६ मा २३ अर्ब ९४ करोड प्रतिबद्धता आएको विभागको तथ्यांक छ । चालू आव०७६/७७ को पाँच महिनामा मात्रै उद्योग विभागमार्फत १६ अर्ब ८३ करोडको विदेशी लगानी प्रतिबद्धता आएको छ । लगानी बोर्डमार्फत ३ वटा विदेशी कम्पनीले करिब २४ अर्ब रुपैयाँ लगानीको प्रस्ताव गरेका छन् ।",politic
"दुई लगानी सम्मेलन, उद्योग विभाग, लगानी बोर्ड (६ अर्बमाथिको लगानी) मार्फत आएको लगानीको प्रतिबद्धता खर्बौं भए पनि मुलुक भित्रिएको लगानी भने नगन्य छ । प्रतिबद्धता जनाइएको मात्रै होइन, गत आवबाहेक स्वीकृत भएको एक तिहाई लगानी पनि मुलुकमा भित्रिन सकेको छैन (हेर्नुस्, इन्फो) । तर लगानी बोर्डका प्रमुख कार्यकारी अधिकृत महाप्रसाद अधिकारी भने पछिल्ला तीन वर्षमा लगानी क्षेत्रमा व्यापक सुधार भएको र त्यसको सन्देश विश्वमाझ पुगेको दाबी गर्छन् । “गत वर्ष मात्रै ४ गुणा विदेशी लगानी बढेको छ,” उनी भन्छन्, “कानुनी झन्झट र प्रक्रियागत समस्या पनि कम हुँदै गएका छन्, यो वर्ष झन् बढ्ने अनुमान छ ।” सहरै सहरको देश चार अर्थमन्त्रीको पालामा ५५ भन्दा बढी नयाँ सहर विकास घोषणा सहरै सहरको देश विजयराज खनाल सेयर २ भाद्र २०७६ सोमबारकाठमाडौं पहाडदेखि तराई र गाउँदेखि सहरतर्फको मुख्यतः काठमाडौँ केन्द्रित बसाइँसराइ कम गर्दै विभिन्न क्षेत्रमा साना तथा मझौला आधुनिक सहर विकास गर्ने उद्देश्यले ०६७/६८ बाट सरकारले नयाँ रणनीति अँगाल्यो । तत्कालीन अर्थमन्त्री सुरेन्द्र पाण्डेले मध्यपहाडी लोकमार्गलाई चार लेनको सडकका रूपमा विकास गर्ने र त्यसको सेरोफेरोमा २० वटा नयाँ सहर बसाउने घोषणा बजेटमै गरे ।एकीकृत सहर बनाउने यसअघिका घोषणामा क्रमभंग गर्दै पाण्डेले मध्यपहाडी क्षेत्रमा २० वटा नयाँ सहर विकास गर्ने सोचलाई मूर्त रूप दिन क्रियाशील भएको बजेटमा उल्लेख गरेका थिए । तर अहिले त्यो क्षेत्रमा १२ वटा सहर मात्र बनाउने सोचका साथ काम भइरहेको छ । कम्तीमा १० वर्षमा नयाँ सहर निर्माण हुने अपेक्षा गरिएको ८ वर्ष पूरा भइसकेको छ । यी सहरले समयमै पूर्णता पाउने सम्भावना नभए पनि सरकार विभिन्न नाममा अनगन्ती सहरको परिकल्पना गर्दै अगाडि बढेको छ ।पहाडबाट तराई र अन्य क्षेत्रबाट काठमाडौँतर्फ बसाइँसराइ क्रम तीव्र छ । यसर्थ बजारको स्वरूपमा आइरहेका स्थानलाई नयाँ सहरमा विकास गर्नु आवश्यक पनि थियो । सन् २०११ को राष्ट्रिय जनगणनाअनुसार १० वर्षमा काठमाडौँमा ६५ प्रतिशतले जनसंख्या वृद्धि हुनुको मुख्य कारण बसाइँसराइ नै हो । काठमाडौँमा मात्रै उक्त समय १७ लाखभन्दा बढी मानिस बस्थे । अहिले यो दरमा समेत गुणात्मक वृद्धि भएको छ ।तराईमा सबैभन्दा धेरै १ करोड ३३ लाख जनसंख्या बस्छ । त्यतिबेला ३७ लाख मानिस आफ्नो जिल्ला छाडेर अर्को जिल्लामा बस्न गएका थिए । “विसं २००० बाट बसाइँसराइ तीव्र हुन थालेको देखिन्छ,” पूर्वअर्थमन्त्री सुरेन्द्र पाण्डे भन्छन्, “तराईमा जग्गा किनेर खेती गर्ने सोचले पहिले बसाइँसराइ हुन्थ्यो, अहिले जग्गा व्यापार गर्ने उद्देश्यले भइरहेको छ ।” मुलुकको सन्तुलित विकास अभावमा यस्तो प्रवृत्ति मौलाएको उनको बुझाइ छ ।मानिसले आफू जन्मेको थातथलो छाडिहाल्न नपर्ने र कुनै निश्चित क्षेत्रमा मात्र पर्ने चाप घटाउन पनि नयाँ सहर बनाउने घोषणा भए । एकपछि अर्को सहरको घोषणा गर्ने प्रवृत्तिले भने यस्ता कार्यक्रम कार्यान्वयनको तहमै जटिलता देखिएको छ । परिणामतः सबैभन्दा पहिले सुरु भएको मध्यपहाडी लोकमार्गका १० सहरमा कति प्रगति भयो, अब कति समय लाग्छ ? यस्ता प्रश्नको उत्तरसमेत यो क्षेत्र हेरिरहेको नयाँ सहर आयोजना समन्वय कार्यालयको जानकारीमा छैन ।“अहिलेसम्म कति काम भयो भनेर वार्षिक प्रगतिबाहेक देखाउन सकिने अवस्था हुँदैन,” कार्यालयका प्रवक्ता शशीकुमार यादव भन्छन्, “यी सहरका एकीकृत योजनाका आधारमा काम गर्दै जाने हो, समय र लगानी कति लाग्छ, अहिल्यै थाहा हुँदैन ।”सहर घोषणा विशुद्ध राजनीतिक लाभ र सार्वजनिक खपतका लागि मात्रै हुने गरेको छ । उदाहरणका लागि नेकपाका एक अध्यक्ष पुष्पकमल दाहाल ‘प्रचण्ड’ ले साउन ०७३ मा व्यवस्थापिका संसद्मा सहर बनाउने चलनचल्तीको घोषणाभन्दा एक कदम अगाडि बढेर १ सय स्मार्ट भिलेज बनाउने घोषणा नै गर्न भ्याए । तर त्यो घोषणामै सीमित हुन पुग्यो ।",politic
"यसअघि पूर्वाधार विकासलाई मुख्य प्राथमिकता दिँदै आएकामा अर्थमन्त्री खतिवडाले आगामी बजेटमा आयोजनाहरूको पुन: प्राथमिकीकरणको घोषणा गरेका छन् भने सामाजिक पूर्वाधारलाई पनि प्राथमिकतामा राख्नुपर्ने देखिन्छ ‘हाम्रो बाहिरी क्षेत्रसँगको श्रम, पर्यटन, व्यापार एवं लगानीमा कायम भएको अन्तरआबद्धताका कारण श्रम बजार, निर्माण, उत्पादन, पर्यटक आवागमन र आपूर्ति शृंखलामा गहिरो प्रभाव परेको छ,’ खतिवडाले भनेका छन् । सरकारले कोरोना भाइरसबाट सिर्जित संकटको असरलाई न्यूनीकरण गर्न ध्यान दिने देखिन्छ सरकारले प्रि–बजेटमा पहिलो प्राथमिकतामा गुणस्तरीय एवं सर्वसुलभ स्वास्थ्यलाई राखेको छ । खतिवडाले तत्काल कोरोना महामारीसँग जुध्न तथा भविष्यमा आउन सक्ने यस्तै किसिमका प्रकोप सामना गर्न आवश्यक स्वास्थ्य पूर्वाधार निर्माण सरकारको पहिलो प्राथमिकता भएको बताए । स्वास्थ्य पूर्वाधार, जनशक्ति उत्पादन तथा उपकरण व्यवस्थापनका लागि तीन वटै तहका सरकारबीच समन्वय गर्ने गरी बजेट तथा कार्यक्रम तर्जुमा हुने विधेयकमा उल्लेख छ ।वैदेशिक सहायता परिचालनको रणनीति पनि फेरेर स्वास्थ्य तथा दिगो विकास आयोजनामा परिचालन गर्ने रणनीति लिइने खतिवडाले जनाए कोरोनाका कारण वैदेशिक रोजगारीमा गएकाहरूको काम खोसिने जोखिम बढेको आकलन गरिँदै छ । यदि वैदेशिक रोजगारीमा गएकाहरू बेरोजगार हुने स्थिति आयो भने तिनका परिवारको जीविकोपार्जनमा असर पर्ने नै छ, बेरोजगारी र गरिबीको दर पनि बढ्न सक्छ ।यो अवस्थामा सरकारले आगामी बजेटमा रोजगारीलाई प्राथमिकता दिने गरी प्रि–बजेट सदनमा प्रस्तुत गरेको छ । अब सदनमा सांसदहरूले सुझाव दिनेछन् ।खतिवडाले सदनमा जनाएअनुसार कोरोनाका कारण गुमेको रोजगारीलाई पुनर्स्थापित गर्न, वैदेशिक रोजगारीबाट फर्केका एवं फर्कन सक्नेका लागि रोजगारी उपलब्ध गराउन र स्वरोजगार दर बढाउने गरी बजेट तर्जुमा गरिनेछ । त्यसका लागि कृषि, साना, घरेलु तथा मझौला उद्योग र सेवालाई प्राथमिकता दिएर त्यसमा संलग्न हुन उत्प्रेरित गरिनेछ ।‘रोजगारीका कारण प्रदेश र स्थानीय तहको समन्वयमा एकीकृत रूपमा कार्यक्रम सञ्चालन गरिनेछ । सीपमूलक तालिमलाई प्राथमिकतामा राखेर उत्पादनसँग जोडिनेछ,’ अर्थमन्त्रीले भने ।मुलुक ११ चैतदेखि लकडाउनमा रहेका कारण सबभन्दा बढी प्रताडित ज्यालादारीमा काम गर्ने श्रमिक छन् । अहिले उनीहरूलाई सरकारले राहत वितरण गरिरहेको छ भने पछिल्लो पटक सार्वजनिक काममा लगाएर ज्याला दिने रणनीति अघि सारिएको छ । कोरोना संकट अन्त्य हुने यकिन नभएको र यो क्षेत्र बढी जोखिममा रहने देखिएकाले अब अनौपचारिक क्षेत्रमा श्रम गर्नेलाई श्रममूलक प्रविधिमार्फत रोजगारीमा आबद्ध गरिने गरी बजेट तर्जुमा गरिने भएको छ आगामी बजेटमा पनि प्रधानमन्त्री रोजगार कार्यक्रम प्राथमिकतामा पर्ने संकेत देखिएको छ । योसँगै सामाजिक सुरक्षाका कार्यक्रम एकीकृत ढंगबाट अगाडि लैजाने अर्थमन्त्रीले घोषणा गरेका छन् । श्रम एवं उत्पादनमूलक उद्योगमा स्वदेशी र बाह्य लगानी बढाउन प्रोत्साहन गरिने गरी बजेट तर्जुमा हुने देखिन्छ ।सरकारले आगामी बजेटमा प्राथमिकतामा राखेको अर्काे क्षेत्र हो, कृषि । अहिले कृषिको उत्पादन शृंखला टुटेको छ । लकडाउनमा कृषिजन्य उत्पादनको ढुवानी निरन्तर भनिए पनि नेपाली उपज बारीमै सड्न पुगेको छ भने भारतबाट आयात कायमै छ ।यो अवस्थालाई दृष्टिगत गर्दै सरकारले कोरोना महामारीबाट प्राप्त सम्भावनालाई पुनर्स्थापित हुने अवसरको रूपमा लिने स्रोत–साधन कृषि क्रान्तितर्फ परिचालन गर्ने बताएको छ । ‘कृषिलाई व्यवसायिकीकरण एवं यान्त्रिकीकरण गरेर खाद्य सुरक्षा, कृषकको आयस्तरमा सुधार र आयात प्रतिस्थापन गरिनेछ । सिँचाइ, प्रविधि र बजार सुनिश्चित हुने गरी बजेट तर्जुमा हुनेछ,’तवडाले भने । यसका लागि सामूहिक खेती, भूमि बैंक र सबैमा भूमिको पहुँचका लागि सरकारले नीति बनाउने देखिन्छ सरकारले आगामी बजेटमा विकासका नयाँ योजना अगाडि नसार्ने मनसाय बनाएको छ । बरु सञ्चालित र १५ औँ योजनाबाट स्वीकृत आयोजनालाई नै प्राथमिकताका आधारमा अगाडि बढाइनेछ । आयोजनालाई स्रोत–साधन अभाव हुन नदिने गरी अगाडि बढाइने उल्लेख छ कोरोनाका कारण निजी क्षेत्रलाई परेको असर न्यूनीकरण गर्न कर सहुलियत र मौद्रिक उपकरणमार्फत सहुलियत दिने गरी प्याकेज आउन सक्ने देखिएको छ । तर करको दर नभई दायरा विस्तार गरिनेछ । योसँगै नवप्रवद्र्धक उद्यमलाई प्रवद्र्धन गरिनेछ । पर्यटन क्षेत्रलाई विशेष प्याकेज आउने खतिवडाले उल्लेख गरे सरकारलाई आगामी १५ जेठमा बजेट ल्याउनैपर्ने संवैधानिक व्यवस्था छ । तर कार्यक्रमका लागि स्रोत व्यवस्थापनको ठूलो चुनौती छ ।आगामी वर्ष महत्त्वाकांक्षी योजना आउने छाँट त छैन । तर कोरोनाका कारण आर्थिक संकट गहिरिँदै गएका बेला चालू आवमै राजस्वमा खाडल छ । यसको असर आगामी आवमा पनि पर्नेछ । बजेटमा करको दर बढ्ने अवस्था देखिँदैन ।आन्तरिक एवं बाह्य ऋण उठाउने आफ्नै सीमा हुन्छ । द्विपक्षीय लगानी र सहयोग भित्रिने छाँट छैन ।",politic
"पाण्डेले सुरु गरेको नयाँ सहर घोषणाको क्रमले भने हालका अर्थमन्त्री युवराज खतिवडाको पालासम्म निरन्तरता पाइरहेकै छ । आठ वर्षे अवधिमा पाँच अर्थमन्त्री फेरिए भने चार जनाको पालामा नयाँ सहरका अवधारणा आए ।०७२/७३ मा तत्कालीन अर्थमन्त्री रामशरण महतले पाण्डेको घोषणाभन्दा फरक देखिन काठमाडौँ, लुम्बिनी र निजगढमा स्मार्ट सिटी बनाउने घोषणा गरे । ०७३/७४ मा अर्थमन्त्री विष्णु पौडेलले मध्यपहाडी लोकमार्गमा थप दुइटा नयाँ सहर, हुलाकी राजमार्गमा १० वटा नयाँ सहर, काठमाडौँमा ३ वटा स्याटलाइट सहर, उपत्यकाबाहिर थप ११ वटा स्मार्ट सिटीको घोषणा गरे । त्यही वर्ष तराईमा ५ वटा सहर निर्माण गर्ने उद्देश्यसमेत लिइयो । महतले काठमाडौँमा बनाउने भनेको स्मार्ट सिटीको नामै फेरेर पौडेलले काठमाडौँमा ३ वटा स्याटलाइट सहर बनाउने घोषणा गरे ।गत आवको बजेट ल्याउँदा अर्थमन्त्री खतिवडाले मेगा सिटीको चर्चा गरे । चालू आवको बजेटमा उनले स्थान किटैर ७ वटा मेगा सिटी विकास गर्ने घोषणा गरेका छन् । अन्ततः २७ वटा नयाँ सहर बनाइने भएको छ । त्यसबाहेक सरकारले १३ वटा स्मार्ट सिटी, ५ वटा हिमाली सहर, ७ वटा मेगा सिटी, हरित सहर बनाउनेजस्ता अवधारणासमेत अगाडि सारेको छ । मुलुकभर ५५ वटाभन्दा बढी सहर बनाउन थालिएको छ ।अनगन्ती सहर बनाउने भनिए पनि मध्यपहाडी लोकमार्गमा रहने सहरमा मात्रै केही काम भएको छ । कम्तीमा १० वर्षमा मध्यपहाडी लोकमार्गका १० सहर निर्माण पूरा हुने र एउटा सहरलाई करिब १५ अर्ब लगानी लाग्ने अनुमान गरिएको थियो । एउटा नयाँ सहरमा सरकारले ५ अर्ब लगानी गर्ने र निजी क्षेत्रबाट १० अर्ब रुपैयाँ लगानी हुने अपेक्षा थियो । अहिलेसम्म नयाँ सहरमा समेत कुल ३ अर्ब ४ करोडभन्दा लगानी भएको छैन । थपिएका नयाँ सहरमा समेत भएको खर्च हो यो ।दुई वर्षअघि घोषणा भएका १७ वटा नयाँ सहरको एकीकृत विकास योजना नै बनिसकेको छैन । हुलाकी लोकमार्गमा रहेका १० र तराई/मधेसका ५ सहरको योजना बन्न बाँकी छ । ती क्षेत्रमा सामान्य काम भएका छन् ।कार्यान्वयनकै तहमा आइसकेका नयाँ सहरका लागि सरकारले समेत पर्याप्त बजेट छुट्याउने गरेको छैन । ०७३/७४ अघिका  सरकारले नयाँ सहर आयोजनालाई वार्षिक १ अर्बभन्दा पनि कम बजेट विनियोजन गरिरहेका थिए । त्यसयता बजेट केही बढ्यो तर अपुग भइरहेको नयाँ सहरी आयोजना समन्वय कार्यालय बताइरहेको छ । एउटा नयाँ सहरमा आवश्यक बाटो बनाउन नै १५ अर्बसम्म लाग्ने अवस्था भएकाले सरकारले अहिले विनियोजन गरेको बजेट हात्तीको मुखमा जिरा मात्रै भएको तर्क नयाँ सहर समन्वय कार्यालयको छ । कार्यालयले बजेट अभावमा काम गर्न सकिएन भनेर रोइलो गरिरहे पनि विनियोजित बजेटसमेत पूर्ण खर्च हुन सकेको छैन । ०७४/७५ मा सरकारले २ अर्ब ११ करोड रकम बजेट विनियोजन गरेकामा कार्यालयले ३५ करोड रुपैयाँ खर्च गर्न नसक्ने भन्दै अर्थ मन्त्रालयमा फिर्ता पठायो । बाँकी रहेको १ अर्ब ७६ करोडमा समेत सो वर्ष मात्रै १ अर्ब ५४ करोड खर्चिन सकेको छ । त्यसअघिका वर्षमा पनि संशोधित बजेटको ७० प्रतिशत मात्रै खर्च भइरहेको थियो । आव ०७५/७६ मा नयाँ सहर प्रदेश सरकार मातहत ल्याइयो । प्रदेश स्तरबाट समेत गरेर सो वर्ष १ अर्ब ७६ करोड बजेट विनियोजन भएकामा गत जेठसम्मको तथ्यांकअनुसार करिब ३१ प्रतिशत मात्र खर्च भएको छ ।एउटै क्षेत्रका आयोजनामा प्रभावकारी काम गर्न नसकिरहेको नयाँ सहर आयोजना समन्वय कार्यालयलाई नै अहिले स्मार्ट सिटी, हिमाली सहरको समेत जिम्मेवारी दिइएको छ । करिब ५० वटा नयाँ सहर बनाउने जिम्मेवारी पाएको कार्यालय आफैँ अन्योलमा छ ।तीन वर्षअघिदेखि चर्चामा रहेका स्मार्ट सहरको पनि गुरुयोजना तयार भइसकेको छैन । राष्ट्रिय योजना आयोगका सदस्य सुनिलबाबु श्रेष्ठलगायतले साउन ०७३ मा यस सम्बन्धमा सामान्य खाका बनाएका थिए । स्मार्ट सहर हुन उनले सुझाएका चार आधार– स्मार्ट जनता, स्मार्ट शासन, स्मार्ट पूर्वाधार र स्मार्ट अर्थव्यवस्थामा केन्द्रित रहेर कार्यालयले सयभन्दा बढी सूचक बनाइरहेको छ । तर यसले अन्तिम रूप पाएको भने छैन ।",politic
"सूचक टुंगो नलागे पनि कन्सल्ट्यान्टले चार आधारमा नै विस्तृत परियोजना प्रतिवेदनसहित गुरुयोजना तयार गरिरहेको छ । यद्यपि उसले योजना तयार गर्न थप केही महिना समय मागिरहेको छ । प्रविधिको प्रयोगकै आधारमा स्मार्ट सहरको अवधारणा ल्याइएको हो । तर सिर्जनशीलतालगायतका अमूक अवधारणालाई समेत मापदण्डको रूपमा लिइएको छ । “सहरै नभएको देशमा स्मार्ट सहर बनाउँछु भन्नु आफू जान्ने–बुझ्ने छु भनेर देखाउने प्रवृत्ति मात्रै हो,” पाण्डे टिप्पणी गर्छन्, “त्यो नक्कल मात्रै हो । हामीले व्यवस्थित सहरको कुरा मात्र गरेका हौ ।”श्रेष्ठ भने स्मार्ट सिटी सम्भव भएको तर्क गर्छन् । “हामीले पहिले सबै नगरपालिकालाई स्मार्ट सिटीको रूपमा विकास गर्न सक्छौँ भनेका थियौँ,” आयोगका पूर्वसदस्य श्रेष्ठ भन्छन्, “यसका लागि सरकार, जनता पूर्वाधार प्रविधिमा आधारित हुनुपर्छ, जुन असम्भव होइन ।” नगरपालिकाको संख्या थपिएको यो समय यसलाई अवसरको रूपमा लिनुपर्ने उनको तर्क छ । स्मार्ट सहरका लागि सरकारले अहिले पनि पर्याप्त बजेट विनियोजन गरेको छैन । यसका लागि ६ करोड रुपैयाँ आएपछि कार्यालयले हरेकलाई ५० लाख छुट्याएर अध्ययन अगाडि बढाएको हो । संयोग कस्तो भने श्रेष्ठ सदस्य रहेर स्मार्ट सिटीको अवधारणा बनाइरहँदा त्यही आयोगका उपाध्यक्ष थिए, हालका अर्थमन्त्री खतिवडा ।काठमाडौँमा बनाइन लागेका ४ सहरको पनि डीपीआर अन्तिम चरणमा छ । यसको अध्ययन काठमाडौँ उपत्यका विकास प्राधिकरणले गरिरहेको छ । स्थानीयकै जग्गा लिएर विकास गर्ने र तिनलाई नै हस्तान्तरण गर्ने (ल्यान्ड पुलिङ) आधारमा यसको विकास गर्न लागिएको हो ।यद्यपि यसका पनि विविध जटिलता छन् । प्राधिकरणले जग्गा लिएपछि त्यसको २ वर्षमै  तयार पारेर स्थानीयलाई उक्त जग्गा फिर्ता गर्नुपर्छ । फिर्ता जग्गा जुन प्रयोगका लागि भनेर प्राधिकरणले तोकेको हुन्छ, स्थानीयले त्यही प्रयोगमै लगाउनुपर्ने हुन्छ । जस्तो, विद्यालय रहने जग्गा किटान भए उक्त जग्गा विद्यालयकै लागि प्रयोग गर्नुपर्छ । यो संविधानले प्रदत्त गरेको सम्पत्तिको हकविपरीत हुन सक्ने देखिएकाले यसलाई लागू गराउन भने सहज छैन । तर प्राधिकरणले यसमा केही उपाय देखेको छ । प्राधिकरणका अर्बन प्लानर भागवतभक्त खोकाली भन्छन्, “सो प्रयोजनका लागि जग्गा प्रयोग नभए त्यसको किनबेच तथा अन्य प्रयोगका लागि करको दर बढाउन सकिन्छ कि भन्ने हो ।”उपत्यकामा बनाइने भनिएका सहर सरकारी लगानीमा भने बन्ने छैनन् । यसका लागि दातृ निकायबाट सहुलियतपूर्ण ऋण लिने योजना प्राधिकरणको छ । हिमाली सहर मेगा सिटीका लागि स्थान पहिचान हालै मात्र गरिएका हुन् ।सहरी विकासमा लापरबाही लिच्छवि र मल्लकालमा बनेका पाटन, भक्तपुर, काठमाडौँलगायत क्षेत्रको सहरी विकासमा त्यतिखेरको विज्ञान प्रतिविम्बित हुन्छ । वास्तुकला, त्यतिबेलाका भवन, सहर, बजार व्यवस्थापन देख्न सकिन्छ । राणाहरूले युरोप भ्रमणपछि नेपालमा आएर केही विकास गरे । त्यो समय केही चौडा बाटा, टुँडिखेलजस्ता क्षेत्र उनीहरूले विकास गरे पनि सीमित क्षेत्रमा मात्र थियो । पञ्चायतको पूर्वार्द्धमा केही राजमार्ग बने । त्यसपछिको समय सहरी विकासमा सबैभन्दा धेरै लापरबाही भयो । हामीले सहरी विकासका आधारभूत पूर्वाधार निर्माण गरिसकेका छैनौँ । न सोच नै  छ । हाम्रा प्रधानमन्त्री, सहरी विकासका मन्त्री, कर्मचारी सबै विदेश पुगेर त्यहाँको विकास देखेर आए पनि राजनीतिक र योजनाको तहमा त्यो अनुभूति गर्न सकिँदैन । एउटा राजमार्ग, पुल, ठूला भवन बनाउनु कुनै गाह्रो कुरा होइन । अहिले नै काठमाडौँमा भएका ठूला कम्प्लेक्स, होटल अन्य देशका भन्दा कम छैनन् । तर समग्र सहरमा राजनीतिक, प्राविधिक पक्ष आउँछ । नियमन, संस्कृति, सम्पदा पनि आउँछन् । तीमध्ये एउटा मात्र ठीक भएन भने विकास बरालिन्छ । त्यसैले अहिले आधारभूत पक्ष सुधारेर मात्रै सहरी विकास गर्नुपर्नेमा हामीहरू टुप्पोबाट भाषणबाजी गर्छौं र त्यही तहबाट यो वा ऊ भनेर नयाँ योजना ल्याउँछौँ ।",politic
"स्मार्ट सिटी, मेगा सिटी, स्याटलाइट सिटीलगायतका अनेक नाममा आउने अभिव्यक्ति यसैको उपज हो । स्मार्ट सिटीका लागि केही पूर्वसर्त पूरा भएको हुनैपर्छ । त्यसका लागि पहिले ठीकठाकको सहर चाहिन्छ । खानेपानी, ढल, बिजुली, भवन संहिताको पालनाजस्ता आधारभूत पक्ष हुनुपर्छ । स्मार्ट सहरका अवयव प्रविधिमा आधारित यातायात, फोहोर व्यवस्थापनलगायत लागू गर्न सजिलो हुन्थ्यो । नयाँ सुरुआत गर्न नसकिने भन्ने होइन । यद्यपि त्यो लागू गराउन खोजिरहेका मेयर, कर्मचारीमा यसको आधारभूत पक्षको जानकारी नै छैन । जमिन व्यवस्थापन, योजनाबद्ध सहरी विकासका जटिलता, नियमनको पाटो, जनतालाई दिनुपर्ने सुविधा, कर आदिबारे कुनै कामै नभई घोषणा गर्न मात्र लागिपरेका छन् । हाम्रो मुलुकमा विकास ढिला हुँदाको लाभ लिन सक्ने अवस्थामा भने छौँ । अर्थात्, नयाँ प्रविधिसहितको विकास गर्न सक्छौँ । स्मार्ट सहरको अवधारणा पनि नयाँ प्रविधिसहितको सहर भन्ने अर्थमा हुने हो । त्यसका लागि ठूलो क्षेत्र नचाहिने हुँदा सानोमा समेत पाइलट आयोजनाको रूपमा बनाउन सकिन्छ । यसैको अनुशरण स्थानीय तहले पनि गर्न सक्थे ।  यी अवधारणा विदेशी दातृ निकायका यहाँका परामर्शदाता र तिनका समकक्षीमा रहेका साथीहरूले बेकामी रिपोर्ट निकालेर बजेट सक्ने तहमा मात्र आएका छन् । अहिले स्थानीय तहको निर्वाचन भएको पनि २ वर्ष नाघिसक्यो । यी तहलाई पहिलो ६ महिनामा काठमाडौँले सहरी विकासमा गरेका गल्तीबारे बुझाएर सघाउनुपर्थ्यो । अहिले कुनै क्षेत्रमा सडक पुग्छ, त्यसपछि आफैँ सटरसहितका बस्ती बढ्छन् अनि जग्गा व्यवसायीले केही भित्री क्षेत्रसम्म सडक पुर्‍याउँछन् । यसरी नै सहर बन्दै जाने गरेको छ ।नयाँ सहर भनेर घोषणा भए पनि तिनको कामचाहिँ कर्मकाण्डी मात्र बनेको छ । अहिले पनि हामीले पूर्व–पश्चिममा रेलमार्ग बनाइरहेका छौँ । त्यसका स्टेसन केन्द्रित रहेर त्यसको केही किलोमिटर आसपास जग्गा एकीकरण गरेर सहर बसाल्न सक्छौँ । अहिले रेल विभागले स्टेसनका लागि मात्र जग्गा लिएको छ । भोलि त्यहाँ आफैँ सहर विकास भए पनि अव्यवस्थित हुँदै जान्छ । समस्या सहर भनेको के हो भन्ने बुझाइमा पनि छ । त्यसैले निर्वाचन आउने समय नगरपालिका कहाँ बनाउने र त्यसको सीमा कहाँ तोक्ने भन्नेमा मात्रै सरकार सीमित छ ।सहरी विकासको काम गुरुयोजना बनाउन भनेर आएको बजेट सक्ने मेसो मात्र बन्ने गरेको छ । बनेका गुरुयोजना कति छन्, त्यहीँ गएर पनि हेर्न सकिन्छ । ०४५ मा प्रकाशचन्द्र लोहनी सहरी विकास मन्त्रालयमा हुँदा दृढ राजनीतिक इच्छाशक्ति देखाएर काम गर्न खोजेका थिए । बागमती, विष्णुमतीलगायतका डोल क्षेत्रको निश्चित क्षेत्रसम्म जग्गा नै पास नहुनेसमेत बनाएका थिए । तर बहुदलपछि त्यसलाई तुहाइयो ।सुकुलगुन्डे अर्थतन्त्र अर्थतन्त्रको आकार बढे पनि गतिहीन सुकुलगुन्डे अर्थतन्त्र यम बम सेयर ६ आश्विन २०७६ सोमबारकाठमाडौं घर बाहिर टाई-सुट लगाएर हिँड्ने तर भित्र सुकुलमा सुत्नुपर्ने बाध्यताको विम्ब देखिन्छ, मुलुकको अर्थतन्त्रमा । अर्थतन्त्रको आकार ३४ खर्ब ६४ अर्ब पुगे पनि रेमिट्यान्स र आयातमै निर्भर छ ।यसको आवश्यकता किन पनि छ भने अहिले सरकारले राजस्वको दायरा बढाउन सकेको छैन । नेपालको ३२ खर्बको प्रक्षेपित अर्थतन्त्रका आधारमा राजस्व लक्ष्य लगभग ३० प्रतिशत (९ खर्ब ८१ अर्ब रुपैयाँ) छ । विश्वका धेरैजसो मुलुकमा यस्तो अनुपात नेपालको भन्दा कम छ । सर्वसाधारणबाट उच्च कर असुली रहेको सरकारले अनावश्यक खर्च गरेर बजेट सक्न मात्र लाग्नु उचित होइन ।  सांसद विकास कोषको नाममा हुने बजेट दुरुपयोग, सरकारको नेतृत्व गर्नेहरूले रकम छर्न ल्याउने विभिन्न कार्यक्रमलाई कम गर्ने हो भने अनावश्यक खर्च कटौती हुनेछ । स्रोतको चुहावट व्यापक रहेको विभिन्न प्रतिवेदनले समेत देखाएका छन् । महालेखा परीक्षकको ५६ औँ वार्षिक प्रतिवेदनमै विभिन्न सरकारी निकायमा हालसम्म कुल ३ खर्ब ७७ अर्ब रुपैयाँ बेरुजु देखिएको छ । सरकारले आगामी वर्षको बजेट घोषणाका क्रममा सार्वजनिक खर्च पुनरावलोकन आयोगको प्रतिवेदन कार्यान्वयन गर्दै लैजाने प्रतिबद्धता गरेको छ । तर हालसम्म सार्वजनिक नगरी लुकाइएको यो प्रतिवेदनले खर्च कटौतीका लागि दिएको सुझावसमेत कार्यान्वयन गर्ने हो भने अनावश्यक खर्चमा लगाम लाग्नेछ । र, यो सरकार आफूले भनेझैँ खर्चमा मितव्ययी हुनेछ ।",politic
"त्यही समय काठमाडौँ उपत्यका विकास प्राधिकरणको कानुन पनि आयो । त्यो सुस्त गतिमा थियो । बाबुराम भट्टराई प्रधानमन्त्री भएपछि केशव स्थापितलाई कार्यकारी दिएर क्रियाशील बनाइयो । भट्टराई विकासप्रेमी नै भए पनि त्यसलाई न्याय गर्न सकेनन् । प्राधिकरणजस्ता निकाय अन्य मुलुकमा पनि हुन्छन् । शक्तिशाली निकायका रूपमै यो रहनुपर्थ्यो । तर अधिकार अन्य निकायमा समेत दिइयो । परिणाम खानेपानी, विद्युत्, टेलिफोन सबैले सडक खन्न पाउँछन् । समन्वयकारी भूमिका नै भएन । सहरमा एकीकृत विकास हुनैपर्छ । अहिले काठमाडौँ महानगरले यहाँको फ्लोर एरिया रेसियो (एफएआर) दोब्बर बनाइदिएको छ । अर्थात्, अहिले ३ तलासम्म घर बनाउन पाउने अवस्था छ भने अब ६ तलासम्म बनाउन सकिन्छ । अन्य मुलुकमा १० प्रतिशतले एफएआर बढाउँदा वर्षौं अध्ययन गर्छन् । काठमाडौँमा आवासका लागिसमेत ६ तला बनाउन पाउने व्यवस्था गरियो । मानौँ, अहिले काठमाडौँमा ४० लाख मानिस बस्छन् भने यो व्यवस्थाले ८० लाख बस्न सक्ने अवस्था हुन्छ । अनावश्यक रूपमा यसले जनघनत्व बढाउँदा सन्तुलित विकासमा प्रभाव पर्ने भएको छ । काठमाडौँले गरेको गल्ती अहिले अन्य सहरले पनि अनुसरण गरिरहेका छन् । त्यसैले आधारभूत सहरीकरणकै अवधारणामा हाम्रा शासक स्पष्ट हुन नसकेकाले समस्या आएको छ ।सहर भौगोलिक क्षेत्रले मात्र निर्धारण गर्दैन, यसको आफ्नै दायरा हुन्छ । कुनै एक ठाउँको मानिस बिहान उठेर काम गरेर साँझ घर फर्कन सक्ने क्षेत्रसमेतलाई सहरको दायरामा हेरिन्छ । अहिले धुलिखेल–काठमाडौँसम्म जोडिएको छ, भोलि नुवाकोटको विदुर र मकवानपुरको हेटौँडासमेत जोडिन सक्छ । त्यसैले यस्ता क्षेत्रमा ठूला यातायातको पूर्वाधार हुनुपर्छ । यो मात्र मेगा सिटीको अवधारणा हो । तर सरकारले यसको कल्पना नै बुझेको छैन । मेगा सिटीको एउटै सहरमा १ करोडभन्दा मानिस बस्न सक्छन् ।हाम्रोमा प्रचारबाजीको अस्त्र मात्र बनेका छन्, सहर घोषणा । पहिले र अहिलेका सरकार यसमा प्रतिस्पर्धा गरिरहेका छन् ।पूर्वाधारविद् आचार्यसँग कुराकानीमा आधारित ।नेपालीको रेमिट्यान्स : आधा कमाइ दलाललाई, बाँकी साहूलाई आर्थिक विकासको सूचकका रुपमा रेमिट्यान्सको बढाइचढाइ व्याख्या हुँदै गर्दा विदेशमा मजदुरी गर्न जाने नेपालीको मर्का बुझिएन ।नेपालीको रेमिट्यान्स : आधा कमाइ दलाललाई, बाँकी साहूलाई योगेश ढकाल सेयर २८ श्रावण २०७६ मंगलबारकाठमाडौं एक साताभन्दा बढी समयदे खि साउदी अरबको रियादस्थित नेपाली दूतावासको शरणमा छन्, ३५ नेपाली कामदार । १ लाख ४० हजार रुपैयाँभन्दा बढी खर्चेर साउदी पुगेका उनीहरूले ३ महिनासम्म न काम पाए, न त पाउने छाँट नै छ ।सुन्दर सपना बोकेर साउदी पुगेका उनीहरूले सुका आम्दानी गर्न त सकेनन् नै, ऋणको चर्को ब्याजको पीडा झनै चहर्‍याइरहेको छ । महोत्तरीका नामेमुद पासवान भन्छन्, “३ महिनामा काम त पाइनँ, बरु कम्पनी मात्र फेरबदल भइरह्यो ।”साउदीसँग जोडिएको यो सन्दर्भ न पहिलो हो, न त अन्तिम । ०७५ असारमा पनि ३६ जना कामदार साउदीको अल्खोबर टुम्बामा अलपत्र परेका थिए । कम्पनीले सम्झौताअनुसार काम र पैसा नदिएको ती कामदारको गुनासो थियो । ती सबै जना १ फागुन ०७४ मा सोनमार ट्रेडिङ कम्पनीमा क्याटरिङ कामका लागि पुगेका थिए । सम्झौतामा १४ सय रियाल तलब सुविधा तोकिए पनि उनीहरूले ८ सय रियाल पनि पाएनन् ।साउदी र नेपाल सरकारबीच ०६९ मै कम्तीमा १ हजार रियाल तलब हुनुपर्ने सहमति भएको थियो । तर ६ वर्षको दौरानमा त्यो सहमति कार्यान्वयन गर्नु त परको कुरा, नेपाली दूतावासको पटक–पटकको आग्रहको सुनवाइसमेत भएको छैन । साउदी अरबस्थित नेपाली दूतावासले १९ असोज ०७५ मा फेरि नेपाली कामदारलाई सचेत गराएको थियो– तलब १ हजार रियाल र खानामा ३ सय रियालको व्यवस्था नभएसम्म साउदी नआउनू । तर अहिले पनि कामदार ७ सय ५० रियालमै काम गर्न बाध्य छन् ।साउदी जाने खर्च महँगो छ भन्ने पुष्टि गर्न १९ साउन ०७६ को घटना काफी छ । वैदेशिक रोजगार विभागले प्याराडाइज इन्टरनेसनल म्यानपावर कम्पनीमा छापा मार्‍यो, कामदारसँग बढी शुल्क लिएको आरोपमा । यूएई पठाइन लागेका कामदारसँग १ लाख रुपैयाँभन्दा बढी शुल्क लिएपछि विभाग छापा मार्न पुग्यो ।",politic
"झन्डै १ लाख ५० हजार खर्चेर दुईवर्षे करारमा निस्कने कामदारले विदेशमा कमाएको एक वर्षको आम्दानी ऋण तिर्नमै ठिक्क हुन्छ । नेपाल राष्ट्र बैंकको तथ्यांकले नेपाल आउने रेमिट्यान्समध्ये २५.३ प्रतिशत रकम ऋण तिर्नमा खर्चिएको देखाउँछ । त्योभन्दा पनि दुःखद पाटोचाहिँ वैदेशिक रोजगारीमा जाने कामदारले साहू–महाजन/व्यापारीबाट ५२ प्रतिशतसम्मको चर्को ब्याजमा रकम लिनुपर्ने बाध्यता छ । त्यसले कामदारको खर्चको भारी अग्लो बनाएको छ ।महँगो रेमिट्यान्स कतारमा दुई वर्षमा कति बचत गर्न सक्छन् ?  सरदर १ लाख ३८ हजार रुपैयाँभन्दा कम । चाडवाडमा थपिएको रौनक । रंगीन बनेको जीवन र पैसा चलायमान भएका गाउँघर । बोर्डिङ स्कुल जाने केटाकेटीको लर्को । सुबिस्ताको खोजीमा निस्कनेको ताँती हेर्दा यो पत्यार लाग्ने हिसाब होइन ।कतारमा एक अदक्ष कामदारले मासिक ६ सयदेखि साढे ७ सय कतारी रियाल अर्थात् १८ हजारदेखि २२ हजार ५ सय रुपैयाँ तलब बुझ्छन् । यही तलबमानलाई औसतमा ७ सय रियाल मान्ने हो भने मासिक २१ हजार रुपैयाँ हुन्छ र २ वर्षमा करिब ५ लाख ४ हजार रुपैयाँ कमाइन्छ । तर यो रकमसँग कतार बस्दाको खर्च मात्र होइन, जाँदा लागेको खर्चको हिसाब पनि दुरुस्त पार्नुपर्ने हुन्छ ।भर्खरै फर्किएका कतारका लागि नेपाली राजदूत रमेश कोइरालाको अनुभवमा ७ सय रियालमध्ये खानामा कम्तीमा २ सय र अन्य व्यक्तिगत खर्च करिब १ सय रियाल हुन्छ । त्यस हिसाबले मासिक ९ हजारका दरले २ वर्षमा २ लाख १६ हजार रुपैयाँझन्दा बढी खाना र व्यक्तिगत खर्चमा सकिन्छ ।२ वर्षमा कमाएको जम्मा आम्दानीमा खाना र व्यक्तिगत खर्च कटाउँदा करिब २ लाख ८८ हजार रुपैयाँ बचत हुने देखिन्छ ।त्यसमा पनि विदेश जानुभन्दा पहिला गरेको खर्च थप कटाउनुपर्ने रकम हुन्छ । राहदानी बनाउँदा, म्यानपावर कम्पनीलाई तिर्ने रकमदेखि उडानका लागि अन्तर्राष्ट्रिय विमानस्थलसम्म पुग्दा औसतमा १ लाख ५० हजार रुपैयाँ खर्च मानेर त्यसलाई पुर्ताल गर्दा २ वर्षमा १ लाख ३८ हजार रुपैयाँ बचत हुन्छ । अझ १ लाख ५० हजारको ब्याजै जोडिएको छैनकतारको भन्दा डरलाग्दो तस्बिर देखिन्छ, मलेसियाको कमाइमा । मलेसियाको सन्दर्भमा आम्दानी र खर्चको हिसाबकिताब गर्दा २३ हजार ९ सय ९० रुपैयाँ घाटामा हुन्छन्, कामदार । मलेसियासँग जोडिएको मन कुँडिने यो तथ्यांकप्रति झट्ट सुन्दा विश्वास नलाग्न सक्छ । तर तत्कालीन रोजगार प्रवर्द्धन आयोगको अध्ययनले घाटाको रेमिट्यान्स हिसाब निकालेको थियो, भलै त्यो अध्ययन औपचारिक रूपमा बाहिर आएन र बहस पनि गरिएन । आयोगले जतिबेला अध्ययन गर्‍यो, त्यसबेला मलेसियामा कामदारले औसतमा ४ सय ७८ रिंगिट तलब बुझ्थे ।त्यही तलबमानको हिसाबमा २ वर्षमा करिब ११ हजार ६ सय ८८ अर्थात् २ लाख ३३ हजार ७६० रुपैयाँ आम्दानी हुन्थ्यो । सरकारी लेबी मासिक १ सय र खाना तथा व्यक्तिगत खर्च करिब १ सय ६० रिंगिट आधार मान्दा २ वर्षमा १ लाख ४४ हजार रुपैयाँ सकिन्थ्यो । मलेसियाको आम्दानी र त्यहाँ हुने खर्चको हिसाबकिताबमा जम्माजम्मी ८९ हजार ७ सय ६० रुपैयाँ बच्थ्यो ।त्यस अध्ययनमा मलेसिया जान करिब १ लाख १३ हजार ७ सय ५० लाग्ने हिसाब निस्केको थियो । यही हिसाब हेर्दा मात्रै पनि २३ हजार ९ सय ९० रुपैयाँ घाटामा आउँछ । अध्ययनमा संलग्न कोइरालाको भनाइमा मलेसिया जाने युवाले ओभरटाइम कामको रकम मात्रै बचत गर्न सक्ने अवस्था थियो । “झन्डै ६ वर्ष पहिलाको त्यो अवस्थामा अहिले पनि फरक आएको छैन,” कोइराला भन्छन्, “ओभरटाइम काम नपाउने हो भने मलेसियाबाट ऋण बोकेर आउनुपर्ने अवस्था छ ।”सगोलमा देख्ने धेरै रकमभित्र वास्तविक कमाइको दुरुस्त बहिखाता व्यक्ति त के, राज्यसँग पनि छैन । अझ मलेसियामा एक वर्षअघिसम्म स्वास्थ्य परीक्षणलगायतको शीर्षकमा कामदारका लागि थप १८ हजार रुपैयाँ लागत लाग्थ्यो । मलेसियामा वृद्धि भएको तलबमानसँग स्वास्थ्य परीक्षण शीर्षकमा बढेको लागतले बचतमा फरक नपरेको विज्ञहरूको भनाइ छ । गत वर्ष नेपाल–मलेसिया सरकारबीच सम्पन्न श्रम सम्झौता कार्यान्वयनमा आए शून्य लागतमा कामदार मलेसिया जान सक्नेछन् । तर त्यो सम्झौता कार्यान्वयनमा आउनै सकेको छैन, नेपालस्थित मलेसियाली दूतावासले पनि तदारुकता देखाएको बुझिन्न ।",politic
"उल्लिखित उदाहरण र विभिन्न अध्ययनको तथ्यले रेमिट्यान्स चर्चा गरिएभन्दा महँगो मात्र होइन, उल्टै घाटाको व्यापार भइरहेछ । अर्थात्, २ वर्षका लागि वैदेशिक रोजगारमा गएका एक कामदारले कम्तीमा एक वर्ष बराबरको कमाइ रोजगारीमा जान लागेको रकम पुर्ताल गर्न खर्चिनुपर्ने देखिन्छ । यो विडम्बनापूर्ण तथ्यमाथि अर्थशास्त्री र श्रमविज्ञहरूको कुरा त परै जाओस्, सरकारले समेत ध्यान दिएको छैन । अधिकांश अर्थशास्त्रीले रेमिट्यान्सलाई ‘ग्ल्यामराइज’ मात्रै गरे । थोरै आम्दानीका लागि गर्नु परेको महँगो लगानीमाथि बहस नहुँदा शून्य लागतमा केन्द्रित हुन सकेको छैन ।मलेसिया र खाडी मुलुकबाट आउने रेमिट्यान्स निकै महँगो पर्छ । हुन पनि विश्वमै रेमिट्यान्स भित्र्याउन महँगो लगानी गर्ने क्षेत्रमा नेपालसहित दक्षिण एसिया क्षेत्र पर्छ । राष्ट्रिय योजना आयोगका पूर्वउपाध्यक्ष शंकर शर्माको भनाइमा रेमिट्यान्सका लागि गरिने महँगो लगानीका कारण अपेक्षित आम्दानी वैदेशिक रोजगारबाट भइरहेको छैन । “दक्षिण एसिया महँगोमा रेमिट्यान्स भित्र्याउने क्षेत्रमा पर्छ, त्यसभित्र नेपाल झन् अगाडि देखिन्छ,” शर्मा भन्छन्, “नेपालले रोजगारदाता देशसँगको श्रम सम्झौता कडा नहुँदा महँगो भएको हो ।” अझ नेपाली दूतावासले रोजगारदाता कम्पनीसँग डिल गर्नै सक्दैनन् ।अध्ययनअनुसार नागरिकता, राहदानी बनाउने तथा अन्य खर्चमा करिब १० हजार, प्रस्थान गर्नुअघिको करिब ३ महिने अवधिमा काठमाडौँ आउजाउ गर्दाको यातायात, खाना र बसाइ, लत्ताकपडा, टेलिफोन र आवश्यक कागजातको खर्च करिब ५० हजार हाराहारी हुन्छ ।दुई वर्षपहिले श्रमविज्ञ गणेश गुरुङ टोलीको एक अनौपचारिक अध्ययनअनुसार ती मुलुकमा जाने कामदारले एक वर्षको कमाइ बराबरको रकम यस्तै खर्चमा सकेका हुन्छन् । गुरुङ भन्छन्, “७० हजारदेखि २ लाखसम्म त म्यानपावर कम्पनीले नै रकम लिएका हुन्छन्, यी सबै खर्च हिसाब गर्दा खाडी र मलेसिया गएका कामदारले एक वर्षको कमाइ विदेश जाँदा लिएको ऋण तिर्दैमा सकिन्छ ।” त्यसरी हेर्दा, खाडी तथा मलेसियामा जाने कामदारको खास आम्दानी ओभरटाइममै भर पर्ने गरेको छ ।वैदेशिक रोजगारमा जाने युवाले नागरिकता र राहदानी बनाउनदेखि सुरु भएको खर्च भिसा हात पर्दासम्म लाखभन्दा बढी भइसकेको हुन्छ । भिसाका लागि काठमाडौँ आउजाउ, स्थानीय एजेन्ट र म्यानपावर कम्पनीलाई बुझाउने शुल्कलगायतको खर्चले रेमिट्यान्सलाई महँगो बनाएको हुन्छ । म्यानपावर कम्पनीलाई ७० हजारदेखि २ लाखसम्म बुझाउने गर्छन् ।बर्सेनि करिब ३ लाख ५० हजार कामदार खाडी तथा मलेसियामा कामका लागि जाने गरेका छन् । एक कामदारले रोजगारीमा जान गरेको खर्च १ लाख ५० हजार रुपैयाँ मान्दा करिब ५२ अर्ब ५० करोड रुपैयाँ हुन्छ । त्यसमा कामदारले लिएको रकमको ब्याज जोड्दा झनै महँगो पर्छ । श्रमविज्ञ सरु जोशीको भनाइमा वैदेशिक रोजगारीमा जानेहरूले साहूसँग महँगो दरमा रकम ब्याजमा लिनुपर्दा पनि लागत महँगो पर्छ । “कतिपय अवस्थामा त ६० प्रतिशतसम्म ब्याजदर लिएको देखिएको छ,” जोशी भन्छिन्, “त्यही दरमा हिसाब गर्ने हो भने खर्च रकम झनै बढ्छ ।”महँगो रेमिट्यान्सको हिसाबसँगै जोडिएर आउँछ, म्यानपावरबाट बाहिरिने रकमको हिस्सा । तत्कालीन रोजगार प्रवर्द्धन आयोगको अध्ययन मात्र होइन, व्यवसायी तथा विज्ञहरूको भनाइमा ‘डिमान्ड लेटर’ का लागि म्यानपावर कम्पनीले कमिसनबापत खर्चिने रकमको हिस्सा पनि महँगो छ ।कतारका लागि पूर्वराजदूत कोइरालाको विश्लेषणमा म्यानपावर कम्पनीले ‘डिमान्ड लेटर’ का लागि ४/५ सय अमेरिकी डलरसम्म कमिसन दिन्छन्, जुन रकम हुन्डीमार्फत जाने गरेको श्रमविज्ञ गुरुङको भनाइ छ । यसरी हेर्दा पनि कामदार कोटाका लागिसमेत रोजगारदाता देशका म्यानपावर एजेन्टलाई तिर्नुपर्ने पैसाको रूपमा रेमिट्यान्स विभिन्न बाटोबाट उतै फर्किन्छ ।म्यानपावर कम्पनीले विदेशी एजेन्टलाई दिने कमिसनको हिस्सा पनि निकै ठूलो हुन्छ । अहिले पनि एउटा भिसाका लागि कम्तीमा ४ सय ५० डलर कमिसनको हिसाबमा म्यानपावर कम्पनीबाट विदेश गएका करिब ३ लाख कामदारको डिमान्ड लेटरका लागि १३ करोड ५० लाख डलर अर्थात् करिब १४ अर्ब ८५ करोड रुपैयाँ कमिसनबापत रकम विदेशिन्छ ।",politic
"बजेट राजनीतिक घोषणापत्र कार्यान्वयन गर्ने आर्थिक दस्तावेज नै भए पनि अर्थमन्त्री खतिवडाले त्यसमा कम रंग दिएथे । अघिल्लो बजेट भाषण तयारी गर्दा आफ्नै सिद्धान्तलाई पूर्ण अंगीकार गर्न पाएका खतिवडाले यस पटक भने त्यो सैद्धान्तिक ‘स्पेस’ घटाउनुपरेको बुझ्न सकिन्छ । प्रधानमन्त्री केपी ओलीका साथै पार्टीका अर्का अध्यक्ष पुष्पकमल दाहालकै तजबिजमा उनी रहनुपर्‍यो । बजेट भाषणमा स्वर मात्रै उनको, शब्द पार्टीको ।त्यसैले सांसदलाई निर्वाचन क्षेत्र कार्यत्रममा संलग्न नगराउने, खर्चमा मितव्ययी हुने, बजेट भाषणमा पार्टीका सबै कार्यक्रम समावेश गरे पनि सुरु नभएका आयोजनालाई कम रकम विनियोजन गर्नेजस्ता अडान अघिल्लोपल्ट देखाउन सकेका अर्थमन्त्री यस पटक त्यसबाट विचलित देखिए ।सरसर्ती हेर्दा उनले बजेटको करिब ३० प्रतिशत हिस्सा पार्टीका अध्यक्षद्वयलाई समर्पित गरेको देखिन्छ । बजेट तयारीका अन्तिम दिनमा हरेक रात प्रधानमन्त्रीलाई ब्रिफिङ गर्ने काममा समेत समय खर्चिएका खतिवडाले अर्का अध्यक्ष दाहालको समेत चित्त बुझाउने गरी निर्वाचन क्षेत्रमा जाने रकम २ करोड रुपैयाँ वृद्धि गरे ।अदूरदर्शी लोकप्रियतावाद चालू आवको बजेटकै कारण सत्तासीन र विपक्षी दल दुवैका निम्ति अलोकप्रिय हुन पुगेका अर्थमन्त्री खतिवडाले यस पटक भने आफ्नो पार्टीको धेरथोर चित्त बुझाउन सफल भए । सरकारी कर्मचारीको तलब मूल्यवृद्धिको अनुपातमा उच्च वृद्धि गरिदिए, निर्वाचन क्षेक्र कार्यत्रम रकममा वृद्धि गरिदिए, वृद्धवृद्धा, एकल महिला भत्तालगायतका सामाजिक सुरक्षाको रकम बढाइदिए । यसले कर्मचारी, सांसददेखि पार्टी कार्यकर्ता तहसम्म उत्साह जगाउने काम गर्‍यो । रोजगार कार्यक्रममार्फत युवालाई आकर्षित गर्ने प्रयास गरिरहेको सरकार वृद्धभत्ता बढाएरसमेत लोकप्रियता कमाउने प्रयासमा छ ।खतिवडाबाट प्रस्तुत बजेटले परम्परागत नीति र थितिलाई नै अनुसरण गरे पनि लोकप्रियताका लागि बजेट सिद्धान्तअनुसार सन्तुलन भने खलबल्याउने काम गरेन । “बजेटको आकार केही बढेको देखिए पनि कुल गार्हस्थ उत्पादन (जीडीपी) को तुलनामा सन्तुलितै देखिन्छ,” पूर्वअर्थसचिव रामेश्वर खनाल भन्छन्, “राजस्वको लक्ष्य अनुपात २७ प्रतिशत र बजेट अनुपात ३९ प्रतिशत छ, जुन ठीकै हो ।” बजेट आकार चालू आवको तुलनामा १६.५ प्रतिशत वृद्धि भएर १५ खर्ब ३२ अर्ब पुगेको छ ।तर पूर्वाधार विकासमा लगाउन सकिने रकम व्ययभार पर्ने गरी वितरणका कार्यक्रममा खर्चिने आरोपलाई मलजल पुगेको छ । कर्मचारीको तलबमा भएको वृद्धिका कारण सेवारत र निवृत्तका लागि थप ३६ अर्ब खर्चिनुपर्नेछ । वृद्धभत्तालगायतका सामाजिक सुरक्षामा करिब २१ अर्ब र निर्वाचन क्षेत्रमा जाने रकममा ३ अर्ब ३ करोड रुपैयाँ दायित्व थपिएको छ । निर्वाचन क्षेत्रमा जाने रकमलाई विकास खर्च नै मानिहाल्न हाल सांसदहरूको खर्च प्रवृत्तिले पुष्टि गर्दैन । (हेर्नुस्, राज्यको पैसाले ‘भगवान्’ को सेवा)जबकि स्थानीय तह र प्रदेशमा यसअघि विभिन्न अनुदानमार्फत गइरहेको रकममा १० अर्ब रुपैयाँ कटौती गरिएको छ । पर्यटनलाई प्राथमिकतामा राखेको भन्दै आएको सरकारले हवाईसहित गरेर यही क्षेत्रमा ६ अर्ब २७ करोड र ऊर्जामा केही करोड रकम कटौती गरेको छ । खानेपानी, यातायात, उद्योगजस्ता क्षेत्रमा थपिएको ७४ अर्ब रकमलाई भने भुल्न मिल्दैन । यद्यपि अनावश्यक वितरण मोह त्यागिएको भए आवश्यक क्षेत्रका बजेट कटौती गर्नुपर्ने अवस्था आउने थिएन । अर्थमन्त्रीसँग यसको आफ्नै जवाफ छ, “जनतालाई धेरै समय कुराइ राख्न सकिँदैन । यसैले पनि हामीले दुईधारे (दोधारे होइन) नीति लिनुपरेको हो ।” उनी तत्काल नागरिकको आवश्यकता पूरा गर्न र दीर्घकालीन योजना अगाडि बढाएर विकासमा फड्को मार्ने प्रयासमा सरकार रहेको बताउँछन् ।पाँच वर्षे म्यान्डेट पाएको स्थिर सरकार आफ्नो छवि सुधार्न पनि लोकरिझ्याइँमा हतारिएको देखिन्छ । “अर्थतन्त्रको आकार उच्चदरमा वृद्धि भइरहँदा मात्र वित्तीय स्थायित्व पाउँछ र त्यसपछि सामाजिक सुरक्षा खर्चजस्ता वितरणमा जान सकिन्छ,” अर्थविद् चन्दन सापकोटा भन्छन्, “अहिलेको आर्थिक वृद्धिदरलाई नै टिकाइराख्नु चुनौतीपूर्ण छ । खतिवडाले दुईधारे भने पनि बजेट दोधारे नै हो ।”अर्थमन्त्री खतिवडाको सांसद कार्यकालको प्रभाव पनि बजेटमा परेको अनुभव गर्न सकिने अर्थविद्हरू बताउँछन् । १४ फागुन ०७४ मा खतिवडाको कार्यकाल राष्ट्रिय सभामा गरिएको गोलाप्रथाबाट २ वर्ष तय भएको थियो । यसअनुसार १४ फागुन ०७६ मा उनको पदावधि सकिनेछ । उनको मन्त्री पदमा दोहोरिने सम्भावना निकै कम देखिन्छ । यही कारण पनि सम्भवतः यो कार्यकालको दोस्रो बजेट पेस गर्ने क्रममा खतिवडाले सबैको चित्त बुझाउने प्रयास गरेका हुन सक्छन् । कार्यकालपछि उनलाई राजदूतमा सिफारिस गर्न सक्ने सम्भावना अहिले नै चर्चामा आइरहेको छ ।खतिवडा भने गत वर्षको आफ्नो अडानमा विचलित भएको स्वीकार्न तयार छैनन् । निर्वाचन क्षेत्रमा थपिएको रकमबारे पनि उनको आफ्नै तर्क छ, “जनतालाई आश्वासन दिएर भोट जितेका प्रतिनिधिले उनीहरूको आश्वासन पूरा गरिदिन्छु भन्नु गलत होइन । यसरी त्यहीको विकासको मुद्दा बोकेर चुनाव लडेकालाई जानै दिन्नौँ, बजेट छुनै दिन्नौँ भनियो भने यो विधि प्रजातान्त्रिक हुँदैन ।” सम्पूर्ण नीति, नियम निर्माणमा सांसदको भूमिका रहने भएकाले बजेट दिए पनि नदिए पनि तिनीहरूलाई छुट्टै बजेट विनियोजनको आवश्यकता नहुने अर्थविद्हरू बताउँछन् ।",politic
"समग्रमा यो नियमित बजेट नै हो । सामाजिक सुरक्षा, कर्मचारीको तलब वृद्धि र निर्वाचन क्षेत्रजस्ता शीर्षकमा रकम बढे पनि ती पुरानै कार्यक्रम हुन् । अस्थिर सरकार रहने परिपाटीका कारण यसअघि एउटा सरकारले सुरु गरेका कार्यक्रम बीचमै अलपत्र पर्ने अवस्थाबाट भने मुलुक जोगिएको छ । यही कारण पुराना योजना मात्र होइन, बजेटमा उल्लिखित वाक्य पनि अक्षरशः मिल्छ ।खतिवडाले चालू आवको बजेटमा जस्तै संरक्षणको सिद्धान्तलाई अझै आत्मसात गरेका छन् । मूल्य अभिवृद्धि कर फिर्ता रोकेका खतिवडाले यही निर्णयका कारण कपडा उद्योगमा नकारात्मक प्रभाव परेपछि बिजुली महसुल र कर्जाको ब्याजमा अनुदान व्यवस्था गरिदिएका छन् । उत्पादनलाई असर पर्न सक्ने आयातमा भन्सार दर बढाएर कडाइ गरेका छन् ।छलाङकै खाँचो नियमित आयोजनामै बजेट विनियोजन भएको छ । अर्थमन्त्री अहिलेकै आयोजनाबाट मुलुकको मुहार फेर्न सकिने अपेक्षामा देखिन्छन् । चलिरहेका ठूला आयोजनालाई नै द्रुतत्तर दरमा अगाडि बढाउन सक्दा पनि मुलुकले राम्रो आर्थिक वृद्धि हासिल गर्न सक्छ । तर समस्या भनेकै कार्यान्वयनमा हो ।चालू आवको बजेटले पनि ठूलो उपलब्धिको कल्पना गरेको थिएन । तर कार्यान्वयनको पाटो भने सकारात्मक देखिएन । जस्तो, चालू आवको बजेटले ४२ हजार मेट्रिक टन तरकारी, १ सय मेट्रिक टन माछा उत्पादन गर्ने लक्ष्य लिएको थियो । यी लक्ष्यसमेत भेट्न सक्ने देखिँदैन । १४ हजार कालोपत्रे सडक हुने अपेक्षा होस् वा १ हजार ४ सय १७ मेगावाट विद्युत् उत्पादन गर्ने लक्ष्य । यी लक्ष्य पनि अधूरै रहने देखिएको छ । २ सय ७५ वटा पुल बन्ने अपेक्षा गरिएकामा २ सय ५० मात्र हुने बजेट पुस्तकमा उल्लेख छ, जबकि फागुन ०७५ सम्म ८७ वटा मात्र पुल बनेको आर्थिक सर्वेक्षणले देखाउँछ । कुल जलविद्युत् उत्पादन बढाउने भनिए पनि फागुन ०७५ सम्म ८.९ मेगावाट मात्रै थपिएको छ । निर्यात १ खर्ब ४० अर्ब पुर्‍याउने लक्ष्य लिइएकामा फागुनसम्म ६१ अर्ब मात्र छ । निर्यात दरमा भने १४ प्रतिशतले वृद्धि छ । तर आयातमा उच्च वृद्धिले बाहिरी दबाब दिइरहेको छ ।मौसममा आएको सुधारले कृषि क्षेत्रको वृद्धिलाई अर्थमन्त्रीले स्वीकारेका छैनन् । आधुनिक उपकरण प्रयोगले यसमा वृद्धि भएको उनको कथन छ । निरपेक्ष गरिबी २१.६ प्रतिशतबाट घटेर १८.५ प्रतिशतमा झरेको बताइरहँदा बहुआयामिक गरिबीमा कुनै फरक आएको छैन । पर्यटक आगमन दर बढे पनि खर्च वृद्धि भएको छैन । राष्ट्रिय गौरवका सडक आयोजना कर्णाली, कोसी कोरिडरहरूको काम सन्तोषजनक देखिँदैन ।केही वर्षअघिसम्म २.३ प्रतिशत बेरोजगारी र ३० प्रतिशत अर्धबेरोजगारी रहेकामा हाल सातामा एक घन्टा काम गर्नेसमेतलाई रोजगार प्राप्तको गणना गर्दा पनि बेरोजगारी दर ११.४ प्रतिशत छ । रोजगारी बढाउन थालिएका पहल राजनीतिक कार्यक्रममा सीमित हुने डर देखिएको छ । सरकारको खर्च क्षमतामा वृद्धि नहुँदा विकासका कामले गति लिन सकेको देखिँदैन ।“बहुप्रतीक्षित मेलम्ची खानेपानीमा अहिले आएर विवाद देखिन्छ । न त्यसका लागि अध्ययन कमिटी बनाइन्छ, न त त्यसमा अन्य कुनै प्रतिक्रिया दिइन्छ,” अर्थविद् विश्व पौडेल भन्छन्, “बारम्बार एउटै सडक कालोपत्रे गरिने अहिलेको अवस्थामा उपलब्धि देखाउन त्यसमा वृद्धि भयो भन्नुको के तुक रहन्छ र ?”केही काम भने भएका छन् । गौतम बुद्ध अन्तर्राष्ट्रिय विमानस्थलको काममा तीव्रता आएको छ । पोखरा विमानस्थलको काम तोकिएकै अवधिमा सकिने सम्भावना देखिएको छ । आगामी आवको बजेटले ठूला आयोजनाका लागि रकम छुट्याउन कन्जुस्याइँ गरेको छैन । काठमाडौँ–निजगढ द्रुतमार्ग, बूढीगण्डकी आयोजना, हुलाकी राजमार्गमा गरिएको बजेट विनियोजनले काम गर्न चाहे रकम अभाव नहुने सन्देश दिएको छ ।अर्थमन्त्रीले भनेजस्तो अहिलेको अवस्थाबाट विकासमा छलाङ मार्न चालू अवधिका आयोजनाको विकल्पमा अन्य कुनै विशेष आयोजना चाहिने होइन । तर देशको आम्दानी राजस्वबाट सञ्चालन खर्च मात्र भरथेग हुने अवस्थामा विकासे कामका लागि विदेशी दातृ निकायकै मुख ताक्ने प्रवृत्तिले पनि फड्को मार्न सहज हुने छैन । विकासमा फड्को मार्न चलिरहेका आयोजना सहयोगी हुनेमा शंका छैन ।",politic
"अर्थमन्त्रीले आयोजनामा काम निरन्तर हुने सुनिश्चितता गर्न बजेटमा केही सकारात्मक कदम पनि चालेका छन् । जस्तो, मौसम प्रतिकूलताका कारण हिमाली र उच्च पहाडी जिल्लामा बजेट खर्च हुन नसके बाँकी रहेको रकम अर्को आर्थिक वर्षबाट लगालग सुरु गर्न सकिनेछ । आयोजना प्रमुखको कार्यसम्पादन ९० प्रतिशतभन्दा कम भएको अवस्थामा बाहेक अन्यत्र सरुवा गर्न नपाइने व्यवस्था छ ।राजनीतिक स्वार्थ हाबी नहुने हो भने आयोजना प्रमुखको रूपमा निजामती सेवा बाहिरबाट समेत ल्याउन सकिने प्रावधान राखिएको छ । सडक ठेक्कामा दिँदा ढल र बिजुलीको पोल व्यवस्थापन, बिजुलीको तार सार्ने वा भूमिगत बनाउनेसमेतको काम एउटै प्याकेजमा गर्न सकिनेछ । निर्माण सम्पन्नपछि पनि कम्तीमा ५ वर्षसम्म बनाउनेले नै मर्मत गर्नुपर्ने व्यवस्था गरिएको छ ।विकास अवरोध फुकाउन यी प्रावधान आउनु बजेटको राम्रो पक्ष भए पनि नीतिगत छलाङ भने मार्न सकेको देखिँदैन । पूर्वअर्थसचिव खनाल भन्छन्, “कम्पनी ऐन परिवर्तन गरिने विषय पूरा हुन सकेको छैन । वित्तीय क्षेत्रमा नीतिगत सुधार आवश्यक छ । निजी क्षेत्रले दिने शिक्षाको गुणस्तर मूल्यांकन गर्ने परिपाटी बनेको छैन, त्यसैले बजेट नियमित मात्रै बनेको छ ।” खतिवडाले बचाइराखेको बजेटको वित्तीय अनुशासन भने उनको २ वर्षे पदावधिपछि थप बिग्रने आशंका खनालको छ ।सांसदलाई बजेट [समानान्तर सत्ताको अभ्यास] कानुन निर्माण र सरकारलाई खबरदारी गर्नुपर्ने माननीयहरु निर्वाचन क्षेत्रको बजेट माग्दै सांसदलाई बजेट [समानान्तर सत्ताको अभ्यास] योगेश ढकाल सेयर १२ जेष्ठ २०७६ आइतबारकाठमाडौं अचेल संघीय सांसदमाथि दुई विशेषण थपिएका छन् । एक, घरानियाँ सांसद । दुई, छाया सरकार । उपयोगमा आइनसकेको तर चर्चा सुरु भइसकेको अर्को पदावली छ, वडाध्यक्षका प्रतिस्पर्धी । संघीय सांसदको छवि धमिल्याउने गरी चर्चा गरिने यी विशेषण लोकतान्त्रिक आन्दोलन हाँकेर आएकाहरूका लागि पीडादायी हुनुपर्ने हो ।आफ्नो नाममा रकम लैजाने लोभमा लाचार बनेका सांसद एकगठ भएर प्रधानमन्त्री केपी ओली, अर्थमन्त्री युवराज खतिवडा र राष्ट्रिय योजना आयोगका उपाध्यक्ष पुष्पराज कँडेललाई पटक–पटक भेटेर ४ करोडबाट बढाउँदै १० करोड रुपैयाँ पुर्‍याउन माग गरेका छन् । माननीयहरूको यो मागमा प्रधानमन्त्री, अर्थमन्त्रीलगायत सकारात्मक रहेको नेकपा सांसद विशाल भट्टराई बताउँछन् ।०५१ मा एमाले नेतृत्वको सरकारबाट सांसदका नाममा बजेट दिन सुरु भयो । त्यसको निरन्तरतामा ०६५ मा ब्रेक लगाउन खोजिएको थियो । तत्कालीन अर्थमन्त्री बाबुराम भट्टराई र योजना आयोग उपाध्यक्ष पीताम्बर शर्माले सांसदको दबाब थेगेरै रोक्ने प्रयास गरेका थिए । त्यो सम्भव भएन, उल्टै संसद्मा बजेट पारित नहोला भन्ने डर देखियो । त्यस दिन सरकार बाध्यतामा फसेको देखेका जुनसुकै दलका नेताहरूले त्यसपछि यस्तो प्रवृत्ति रोक्ने हिम्मत गरेका छैनन्, बरु रकम बढाउन तँछाडमछाड गरिरहेका छन् ।यस वर्ष पनि ४ करोडमा केही रकम थप्ने सुरमा अर्थमन्त्री खतिवडा देखिन्छन्, भलै उनी सांसदका नाममा रकम बाँड्ने परम्परामा ब्रेक लगाउन चाहन्छन् । अर्थशास्त्री तथा केही माननीय नै सांसदका नाममा रकम वितरण गर्न नहुने तर्क गरिरहेका छन् । यद्यपि विश्वका करिब ३० देशमा सांसदका नाममा बजेट दिइन्छ । त्यस सूचीमा गरिब, अविकसित र भ्रष्ट मुलुकका देश छन् ।अफ्रिकाका अधिकांश देश, भारत, पाकिस्तान, भुटान, म्यान्मार, फिलिपिन्सजस्ता मुलुकमा सरकारले सत्ता जोगाउने नियतले सांसदका नाममा बजेट दिने व्यवस्था गरिएको हो । सांसद रामनारायण बिडारी भारतमा अल्पमतको सरकार जोगाउन सांसदलाई लेखापरीक्षणसमेत गर्नु नपर्ने गरी निर्वाचन क्षेत्रका लागि सोझै बजेट दिन सुरु गरेको बताउँछन् । गलत मनसायसहित आएको र स–साना कार्यक्रममा खर्चिने यस्तो बजेट बन्द गर्नुपर्ने बिडारीको तर्क छ ।नैतिक प्रश्न आर्थिक वर्ष ०७६/०७७ का लागि गत १५ जेठमा प्रस्तुत बजेट त्यसभन्दा भिन्न छ । यसको मुख्य कारण रह्यो, उनले बजेटमा घटाएको आफ्नो स्वामित्व । लोकप्रियतावादी बजेट भाषण सुन्न पाएका सत्तारुढ सांसदहरू मात्रै  होइन, विपक्षकै कतिपय नेता पनि खुसी भइरहेका हुन सक्छन् ।",politic
"सांसदलाई योजना निर्माणका लागि दिइने बजेटको असर संविधानदेखि निर्वाचन परिणामसम्म जोडिन्छ । सांसदको दायित्व विकास बजेट निर्वाचन क्षेत्रमा लैजाने होइन, कानुन निर्माणमा जोड दिने हो । विकास बजेटको विनियोजन र कार्यान्वयन जिम्मा सरकारको हो । तर सांसद कानुन बनाउन छाडेर खल्तीका कार्यक्रम बोकेर सिंहदरबार हिँड्न थालेपछि संवैधानिक, राजनीतिक र आर्थिक पारदर्शिताको प्रश्न उठेको छ ।सांसदको काम भनेको जम्माजम्मी ४ वटा हुन् । सरकार निर्माण गर्ने, सरकारले ल्याएको बजेट पारित गर्ने, संसद्मा कानुन निर्माण गर्न भूमिका खेल्ने र सरकारमाथि निरन्तर निगरानी राख्ने । तर अहिले सांसद ती सबै भूमिकाबाट च्यूत छन् । सांसदले निर्वाचन क्षेत्र प्रतिनिधित्व गरे पनि ऊ सिंगो राष्ट्रका लागि निर्वाचित हो ।सांसद बिडारीको तर्कलाई मान्ने हो भने सांसदले आफ्नो क्षेत्र मात्र हेर्ने होइन । तर यस्तै भइरहेको छ । पूर्वसचिव खेमराज नेपाल सांसदहरू संविधानको बर्खिलापमा त छन् नै, उनीहरूमा लाज पनि हराउँदै गएको टिप्पणी गर्छन् । “स्थानीय तहमा सांसदले पनि विकासे काममा हात हाल्ने हो भने संविधान नै संशोधन गर्नुपर्छ,” नेपाल भन्छन्, “संविधानको अनुसूची ८ विपरीत स्थानीय तहमा काम गर्न लाज हुनुपर्ने हो ।” तर सांसदले अर्कोपल्टका लागि भोट–बैंक सुरक्षित राख्ने मनसाय मात्र हेरेको देखिन्छ ।अहिलेकै ४ करोड एउटा निर्वाचन क्षेत्रमा खर्चिने हो भने अर्को निर्वाचन समयसम्म करिब २० करोड रुपैयाँ खर्चिइसकेको हुन्छ । पूर्वसचिव नेपाल भन्छन्, “पैसाकै कारण निर्वाचनमा अर्को प्रतिस्पर्धी निस्कन समस्या हुन्छ ।” अर्थात्, सांसदको नामको स्थानीय पूर्वाधार साझेदार कार्यक्रमको बजेट मतदाता खरिद गर्न पैसाको रूपमा बुझ्न थालिएको छ ।योजना आयोगका पूर्वउपाध्यक्ष शंकर शर्माको भनाइमा सांसद विकास कोषका नाममा हुने बजेटको संसारभर नै दुरुपयोग देखिएको छ । “अविकसित र भ्रष्ट मुलुकको सूचीमा दरिएका करिब ३४ देशमा सांसद विकास कोषका नाममा बजेट जान्छ,” शर्मा भन्छन्, “त्यो बजेट सदुपयोग भएको पनि देखिएको छैन ।”विज्ञका अनुसार सांसदले निर्वाचन क्षेत्रमा बजेट लैजाने हो भने संसदीय भूमिकाको अवमूल्यन, संघीयताविरुद्ध, निष्पक्ष निर्वाचन, सरकारको कार्यकारी क्षमतामाथि क्षति पुर्‍याउँछ । यो आर्थिक दुरुपयोगका साथै शक्ति पृथकीकरणको सिद्धान्तमाथि चुनौतीसमेत हो । “अहिले सांसदको काम मन्त्री र मन्त्रीको काम सांसदले गर्न थालेका छन्,” सांसद बिडारी भन्छन् । बिडारीकै भनाइमा पनि मन्त्रीहरूले आफैँ निर्देशिका, आदेश, नियमावली जारी गरेर कानुनी भूमिकामा देखिन थालेका छन् । त्यही काम गरेको भन्दै राष्ट्रिय सभाको सरकारी प्रत्यायोजित व्यवस्थापन तथा सरकारी आश्वासन समितिले भूमि व्यवस्था, सहकारी तथा गरिबी निवारणमन्त्री पद्मा अर्याल र उद्योग, वाणिज्य तथा आपूर्तिमन्त्री मातृका यादवलाई बोलाएको थियो ।यो प्रश्न संघीयता कार्यान्वयनको सन्दर्भसँग पनि जोडिन्छ । स्थानीय तहले विकासे योजना आफैँ बनाएर कार्यान्वयन गरिरहेका बेला सांसदले रकम लैजानु भनेको वडाध्यक्षको सेखी झार्नलाई मात्रै हो । “केन्द्रदेखि स्थानीय तहसँग समानान्तर सत्ता चलाउन सांसदलाई किन रकम दिने ?” पूर्वसचिव नेपालको प्रश्न छ ।सांसदका दुःख कम भने छैनन् । निर्वाचनमा विकासे कार्यक्रम घोषणपत्रमा राख्नैपर्ने हुन्छ । “घोषणापत्रमा शिरदेखि पुछारसम्म विकासका कुरा गर्नुपर्छ, नत्र भोट पाइँदैन,” भट्टराई भन्छन्, “सांसदले आयोजनामा चासो नराख्ने हो भने जिल्ला जाने बाटो पनि हुँदैन ।”संघीय सांसदको सिको गर्दै प्रदेश २ का सदस्यले १ करोड रुपैयाँका दरले रकम लिने भएका छन् । कर्णाली प्रदेशका सांसदले गत वर्ष नै एक करोडका दरले रकम मागेका थिए, त्यो माग पूरा भएन । तर प्रदेश २ मा संसद् अवरुद्ध गरेर माग पूरा गराए, गत महिना । अहिले प्रदेश ५ मा सांसद आन्दोलित छन् । यसरी हेर्दा प्रदेशका ५ सय ५० सदस्य अनि संघीय संसद्का ३ सय ३४ जनालाई बजेट दिनुपर्ने हुन्छ । त्यसो हुँदा वर्षमा कम्तीमा पनि १३ अर्ब रुपैयाँ विकास बजेटबाट छुट्टाएर सांसदलाई बाँड्नुपर्ने हुन्छ ।बदल्ने बाटो",politic
"खतिवडाले अन्तर्राष्ट्रिय सहायता परिचालनमा विशेष ध्यान दिने बताएका छन् भने कर प्रणालीमा सहजीकरण तथा चुहावट नियन्त्रण र दायरा विस्तार गरिने उल्लेख गरेका छन् पूर्वअर्थसचिव शान्तराज सुवेदी बजेट विनियोजन विधेयकको सिद्धान्त र प्राथमिकताका आधारमा बजेट बनाएर कार्यान्वयनमा जाँदा समस्या नपर्ने बताउँछन् । तर त्यसका लागि धरातल हेरेर बजेटको आकार बनाउनुपर्ने उनको सुझाव छ जिल्लास्थित मिक्लाजुङ गाउँपालिकाले कोरोना महामारीका कारण खाद्य संकट उत्पन्न हुन सक्ने भन्दै बढी अन्न उब्जाउने कृषकलाई पुरस्कार दिने घोषणा गरेको छ । गाउँ कार्यपालिका बैठकले पालिकाभित्रका कृषकले आउँदो वर्षदेखि ४० मुरी धान र ४ फिट उचाइ एवं २० फिट लम्बाइ पुग्ने मकैको थाक्रो बनाउने कृषकलाई एक/एक लाख रुपैयाँ पुरस्कार दिने घोषणा गरेको हो यसैगरी ३० मन (प्रति १ मन ४० केजी) भन्दा बढी बर्खे, हिउँदे आलु उत्पादन गर्ने कृषकलाई प्रतिकेजी २० रुपैयाँ दरले पुरस्कार दिइने गाउँपालिका अध्यक्ष अमरराज माखिम बताउँछन् । भन्छन्, “महामारीका कारण खाद्य संकट हुन सक्ने सम्भावना छ । अब खाडी मुलुकमा पनि रोजगारीको अवसर कम छ । गाउँ फर्किने तिनै युवाहरूलाई लक्षित गरेर यो निर्णय गरिएको हो यसले कृषि पेसालाई मर्यादित मात्र होइन, व्यावसायिकसमेत बनाउन सहयोग पुर्‍याउने अध्यक्ष माखिमको तर्क छ उत्पादित खाद्यान्नले पालिकालाई थेग्न सक्ने गरी आत्मनिर्भर बनाउन यो कदम चालिएको गाउँपालिका उपाध्यक्ष उर्मिला राई सुनाउँछिन् । भन्छिन्, “हामीले कृषिलाई प्राथमिकतामै राखेर एक गाउँ एक कृषि प्राविधिक राखेका छौँ । तर अहिले गाउँघरका जमिन प्राय: खालि छन् । तिनै जमिनमा खेती गरेर पालिकाको खाद्य संकटलाई पूर्ति गर्न यो निर्णयले सहयोग पुग्ने विश्वास छ ।”गाउँपालिकाको यो निर्णयले कृषकलाई र कृषि पेसालाई सम्मान गरेको स्थानीय बताउँछन् । मिक्लाजुङ– ३ का कृषक धनबहादुर लिम्बू भन्छन्, “अब कृषि पेसा मर्यादित बन्ने हाम्रो ठहर छ । तीन प्रकारको बालीमा मात्र होइन, अन्य खाद्यान्नमा समेत यो निर्णय लागू गर्नुपर्‍यो ।”गाउँपालिकालाई खाद्यान्नमा आत्मनिर्भर बनाउँदै कृषि क्षेत्रलाई पनि समृद्धिको सूचक बनाउने प्रयासस्वरूप यो निर्णय गरिएको हो । खासगरी वैदेशिक रोजगारी गुमाएर स्वदेश फिरेका युवाहरूलाई समेट्ने उद्देश्यले यो योजना ल्याइएको मिक्लाजुङ गाउँपालिकाका प्रमुख प्रशासकीय अधिकृत अरुण राई बताउँछन् । भन्छन्, “यो पुरस्कार आर्थिक वर्ष ०७७/७८ देखि कृषकलाई प्रदान गरिनेछ गाउँपालिकाले गरेको निर्णय स्वागतयोग्य भएकाले यसबाट खाद्यान्नको परनिर्भता हटाउन सहयोग पुग्ने पाँचथर उद्योग वाणिज्य संघ अध्यक्ष दीपक नेपालको तर्क छ । भन्छन्, “अझ उत्पादनलाई श्रेणी विभाजन गरेर अनुदान व्यवस्थित गर्न सके राम्रो हुने थियो । उत्पादनअनुसार अनुदान घोषणा गरेको भए झनै उपयुक्त हुन्थ्यो मिक्लाजुङ गाउँपालिकाले गत ३ वैशाखमा पालिकाभित्र धान, मकै, कोदो, गहुँलगायतका खाद्यबाट कुनै पनि जाँडरक्सी बनाउन प्रतिबन्ध लगाएको थियो अधिकृत राई भन्छन्, “गाउँपालिकाको सूचनाअनुसार उक्त अन्न उल्लिखित प्रयोजनका लागि बिक्री वितरण गर्नसमेत हामीले प्रतिबन्ध लगाएका थियौँ भारतको मुम्बईस्थित एक होटलमा काम गर्दै आएका कैलालीका २१ वर्षीय युवा ८ चैतमा स्वदेश हिँडे । १२ वर्षको उमेरमै कामका लागि मुम्बई पुगेका उनी बेलाबेला घर आउँथे । उनको यो पटकको घर फिराइको कारण थियो, कोरोना भाइरस (कोभिड–१९) को असरले काम गर्दै आएको होटल नै बन्द हुनु ।२२ चैतमा कोरोना संक्रमित पुष्टि भएपछि धनगढीस्थित सेती प्रादेशिक अस्पतालको आइसोलेसनमा रहेका ती युवकले नेपालसँग भने, “वृद्ध आमाबुबा हुनुहुन्छ, खेतीपाती खासै छैन । कोरोनाको असर हटेर सामान्य अवस्था भयो भने फेरि भारत जानुपर्ला, त्यतिन्जेलसम्म त म घर फर्किसक्छु होला ।”उनीमा आफू कोरोना संक्रमित भएको भन्दा पनि घरपरिवारलाई भोकले सताउने चिन्ता छ । टेलिफोन संवादमा आफू चाँडै निको भएर फर्कने भनी चिकित्सकले बताएको र स्वास्थ्य समस्या पनि जटिल नरहेको बताएका उनी घरपरिवारप्रति भने चिन्तित सुनिन्थे । उनको दोस्रो रिपोर्ट नेगेटिभ आएको छ । लम्कीचुहा नगरपालिकाका मेयर महादेव बजगाईं राहतको खाद्यान्न वितरण गर्न २८ चैतमा ती युवकको घर पुगेका थिए जीविकोपार्जनका लागि भारत जानुपर्ने बाध्यता ती युवकको मात्र होइन, तत्कालीन सुदूर र मध्यपश्चिमका लाखौँलाखको नियति हो । गत आ (असारदेखि जेठसम्म) मा भारतबाट ८१ करोड डलर रेमिट्यान्स भित्रिएको राष्ट्र बैंकको तथ्यांक छ । चैतयता मात्र सवा लाख नेपाली भारतबाट फर्किएको सुदूरपश्चिम प्रदेश सरकारको आकलन छ ।कैलालीको भजनीका गोकुल बुढा खेतीपातीको समय घरमा हुन्छन् भने अरू बेला भारतमा । पछिल्लो पटक खेतमा गहुँ छरेर गुजरातको सुरत पुगेका उनी श्रीकृष्ण नामक हीरा कम्पनीमा काम गर्थे । बुढा गहुँ काट्न घर फिर्ने तयारीमा थिए, चैत पहिलो साता । राज्य सरकारले लकडाउन घोषणा गरिदिएपछि उनी त्यतै रोकिएका छन्, बेरोजगार भएर । अहिले त पूरै भारत नै लकडाउनमा छ । धन्न कम्पनीले खान–बस्ने व्यवस्था गरिदिएको छ । भन्छन्, “कामकाज केही छैन, घर भएको भए गहुँ काट्थेँ । यहाँ २ सयभन्दा बढी नेपाली कामविहीन भएर बसेका छौँ ।”",politic
"४ सय ६५ सांसद छन्, जापानको प्रतिनिधिसभामा । ती सांसद कानुन निर्माणमै तल्लीन हुन्छन् । र, त्यसमा सरकारले सहयोग गरेको हुन्छ । अर्थात्, सांसदका लागि सचिवालयको व्यवस्था छ, सवारी सुविधा दिइएको छ । निवासको पनि व्यवस्था छ । वरिष्ठ अधिवक्ता तथा राष्ट्रिय सभा सदस्य रामनारायण बिडारी सांसद विकास कोषका नाममा दिने रकम रोक्न जापानी संसद्झैँ अभ्यास आवश्यक रहेको बताउँछन् । “जापानमा सांसदलाई सचिवालय, निवासदेखि प्रशस्त सुविधा रहेछ,” बिडारी भन्छन्, “त्यस्तै सुविधा दिएर सांसद विकास कोष पनि खारेज गर्नुपर्‍यो ।” जापानमा सांसदका लागि आकर्षक तलब पनि छ । अमेरिकाका सिनेटरको पनि आफ्नो कार्यालय हुन्छ । कानुन निर्माणका हरेक सुझाव त्यही कार्यालयमा संकलन गर्छन् र सिनेटसम्म पुर्‍याउँछन् । तर उनीहरू नेपालका सांसदझैँ निर्वाचन क्षेत्रका लागि बजेट माग्दै हिँड्दैनन् ।पूर्वकानुन सचिव मोहन बञ्जाडेको भनाइमा अमेरिकामा सांसदले बाहिरियासँग सहायता नलिई कानुन निर्माणमा लाग्छन् । अझ ती देशमा कतिपय बुद्धिजीवी नै सिनेट सदस्यको सचिवालयमा काम गर्छन्, जबकि नेपालमा सांसदको सचिवालयमा आफन्त वा अरौटे मात्रै हुन्छन् । बिडारीको विश्लेषणमा नेपालका सांसदको सचिवालयमा विज्ञहरू नहुँदा संसद्मा के बोल्ने र कस्तो कानुन बन्दै छ भन्नेसमेत भेउ पाउँदैनन् । “सांसदले विकासका नाममा बजेट बोकेर हिँडेको देख्दा जान्ने–बुझ्ने नहुन बरु २/४ लाख बोकेर गाउँतिरै घुमून् भनेर सांसदलाई फुटपाथेजस्तो बनाउन राज्य नै लागेको भान हुन्छ,” बिडारी भन्छन्, “सांसदहरू कानुनका ज्ञाता र सक्षम भएनन् भने सरकार बलियो हुन्छ, यो अविकसित मुलुक मात्रै हुन्छ । ”जो युवा सांसद छन् र निर्वाचन क्षेत्रका लागि बजेट नमाग्लान् भन्ने आश गरिएको थियो, तिनीहरू नै निर्वाचन क्षेत्रका लागि बजेट मागिरहेका छन्, प्रधानमन्त्री, अर्थमन्त्री र योजना आयोग धाएर । आफ्नो थाप्लोमा पर्ने विकृतिको भारी बोक्न सांसदहरू राजी मात्र छैनन्, विश्वलाई त्यो विधि सिकाउनुपर्ने तर्कमा पनि छन् । सांसद झपट रावलकै भनाइमा सांसदलाई दिने रकमको कार्यक्रम रोक्ने होइन, नेपालबाट अरूलाई सिकाउनुपर्छ । त्यसमा असहमत नरहे पनि सांसद भट्टराई सांसदका नाममा रकम नदिने हो भने निर्वाचन प्रणाली बदल्नुपर्ने तर्क गर्छन् । “प्रत्यक्ष निर्वाचन प्रणाली हुँदासम्म यो काम रोक्न सकिँदैन, निर्वाचन प्रणाली पूर्ण समानुपातिक बनाउनुपर्छ,” भट्टराई भन्छन् ।त्यसबाहेक अर्को उपाय नागरिक तहमा सांसदको भूमिका बुझाउने । अर्थात्, सांसद विकासे एजेन्ट होइनन्, नियम निर्माता हुन् भन्ने बुझ्न आवश्यक हुन्छ । विकास सरकारको दायित्व हो । त्यसको रेखदेख र निगरानीमा सांसदको भूमिका हुन्छ । बिडारीको सुझाव त्योभन्दा फरक छैन । जस्तो, सांसदले २०/३० हजारका कार्यक्रम बोकेर दर्गुर्नेभन्दा ‘मैले बनाएको सरकारले ल्याएको बजेट र कार्यक्रम’ भनेर स्वामित्व लिनुपर्छ ।आफ्नै भत्केको घर, अरूलाई के देलान् भर १२ वैशाख ०७२ को भुइँचालोले नयाँ बानेश्वरको अन्तर्राष्ट्रिय सम्मेलन केन्द्र अर्थात् अहिलेको संसद् भवनमा पनि क्षति पुगेको छ । तर त्यो भवन अहिलेसम्म मर्मतसम्भार हुन सकेको छैन । भुइँचालोपछि पुनर्निर्माणमा सहयोग गर्ने १९ परियोजनासूचीमा चीनले अन्तर्राष्ट्रिय सम्मेलन केन्द्रलाई पनि राखेको छ । तर त्यसको पुनर्निर्माणमा संसद् सचिवालयले चासो देखाएको छैन । र, अहिलेसम्म एक जना सांसदले पनि बोलेका छैनन् । चीन सरकारले निर्माण गरिदिएको एक मात्र आधुनिक सम्मेलन केन्द्र ०६५ पछि संसद् भवनमा परिणत भएको हो । तर त्यो भवन पुनर्निर्माणका लागि लाग्ने समय र बजेट भने अहिलेसम्म चीन सरकारले खुलाएको छैन । चीनले अनुदानमा बनाइदिने भएकाले लागत प्रस्ट पार्दैन । चीनले केन्द्रमा पुगेका क्षतिको विवरणसमेत लिन पाएको छैन । राष्ट्रिय पुनर्निर्माण प्राधिकरणको वैदेशिक सहायता महाशाखाका उपसचिव दिव्यराज पोखरेलका अनुसार संसद् भवनको विकल्प नभएर चीन सरकारले पुनर्निर्माणको काम सुरु गर्न सकेको छैन । सिंहदरबारको संसद् भवन भग्नावशेष अवस्थामा छ । त्यसको पुनर्निर्माण सुरुसमेत भएको छैन ।",politic
")कोरोना कहरका कारण विश्व अर्थतन्त्र नै मन्दीमा छ । अन्तर्राष्ट्रिय मुद्रा कोष (आईएमएफ) ले यस वर्ष सन् १९३० को महामन्दीपछि विश्वभरको अर्थव्यवस्थामा दशककै सबैभन्दा खराब गिरावट हुने चेतावनी दिइसकेको छ । र, वैदेशिक रोजगारीमा गएकाका परिवार र मजदुरी गरेर जीविको चलाउने वर्ग अहिले सबैभन्दा बढी प्रताडित छ । निर्माणलगायत क्षेत्रमा मजदुरी गर्दै आएकाहरू लकडाउन अनिश्चितझैँ बनेपछि सयौँ किलोमिटरको यात्रा पैदल नापिरहेका छन् । खाडीमा रहेका नेपाली रोजगारी गुम्ने त्रासमा छन् । कति बेरोजगार बनेका छन् त कतिको कामदाम कटौती भएको छ ।९ महिनाअघि साउदी अरब पुगेका नवलपरासीका रोशन रानामगर त्यहाँस्थित एक रेस्टुरेन्टमा काम गर्छन् । पहिले दैनिक १२ घन्टा काम गर्ने उनी अहिले ५/६ घन्टा मात्र रेस्टुरेन्टमा रहन्छन् । कोरोनाका कारण महिनाको १५ दिन त बिदा नै हुन थालेको छ । भन्छन्, “काम नै नभएपछि १५ दिनको मात्र तलब पाउने भनिएको छ, कहिलेसम्म यस्तो अवस्था हुने हो ? यस्तै हो भने त रोजगारी नै गुम्ला भन्ने पीर लागिरहन्छ ।”वैदेशिक रोजगारविज्ञ गणेश गुरुङका अनुसार नेपालका ५४ लाख घरधुरीमा ६० प्रतिशत घरपरिवार रेमिट्यान्समा भर पर्छ । भन्छन्, “यदि विदेशमा रहेका कामदारको रोजगारी गुम्ने हो भने उनीहरूका परिवारको जीविकोपार्जनको आयस्रोत नै सुक्न सक्छ ।” त्यसका लागि नेपालमा कोरोनाको असर कति समयसम्म रहन्छ भन्दा पनि नेपाली कामदार रहेका मुलुकमा दीर्घकालसम्म पर्छ कि पर्दैन भन्ने विषय महत्त्वपूर्ण हो मुलुकको कुल गार्हस्थ उत्पादन (जीडीपी) मा रेमिट्यान्सको योगदान २५ प्रतिशत छ । वैदेशिक रोजगारीबाट नेपालमा आव ०७५/७६ मा ८ खर्ब ७९ अर्ब रेमिट्यान्स भित्रिएको थियो । रेमिट्यान्सकै कारण राष्ट्र बैंकलाई विदेशी मुद्रा सञ्चितिमा सहयोग पुर्‍याइरहेको छ । रेमिट्यान्स घट्ने हो भने यसले बैंकिङ तरलतामा चाप पर्ने निश्चित छ । सरकारले गत वर्ष ९ महिना मलेसियाका लागि श्रम स्वीकृति रोकिदिँदा रेमिट्यान्स भित्रने क्रम घटेको थियो ।वैदेशिक रोजगार विभागका निर्देशक भोलानाथ गुरागाईंका अनुसार श्रम स्वीकृति लिएर विदेशिएका कामदारको संख्या ४० लाख हाराहारी छ ।अहिले मुलुकको अर्थतन्त्र ठप्पप्राय: छ । उद्योग, कलकारखाना, परियोजना चल्न सकेका छैनन्, औँलामा गन्न सकिनेबाहेक । सार्वजनिक यातायात, होटल रेस्टुराँ, मनोरञ्जन, पर्यटन क्षेत्र ठप्प हँदा यसको असर लाखौँ श्रमिकलाई परेको छ । त्यसमा पनि असंगठित क्षेत्र भनिने दैनिक ज्यालादारीमा काम गर्ने श्रमिक कामविहीन बन्दा गरिबीको रेखामुनि धकेलिने जोखिम उत्तिकै बढेको छ मुलुकमा निर्माण क्षेत्रमा झन्डै १० लाख कामदार रहेको तेस्रो श्रम सर्वेक्षणमा उल्लेख छ राष्ट्रिय योजना आयोगका पूर्वउपाध्यक्ष शंकर शर्मा भन्छन्, “श्रमिक कामविहीन बन्दा सहर छाडेर पैदलै हिँडिरहेका छन् । उनीहरू दैनिक ज्यालामजदुरी गरेर आउने पैसाले दैनिकी चलाउँछन् । तर कामै नपाएपछि जीविकोपार्जन चलाउन नै धौधौ छ ।”अन्तर्राट्रिय श्रम संगठन (आइएलओ) ले २५ चैतमा जारी गरेको ‘कोभिड–१९ र कामकाजी विश्व: प्रभाव र कारबाही–२’ प्रतिवेदनमा विश्वमा सवा एक अर्बको रोजगार प्रभावित हुने चेतावनी दिइएको छ । प्रतिवेदनमा उल्लेख भएअनुसार हाल विश्वभर पूर्ण वा आंशिक रूपमा कोरोनाका कारण करिब २ अर्ब ७० करोड कामदार प्रभावित भइरहेका छन् । यो समग्र जनशक्तिको ८१ प्रतिशत हो । आइएलओले सन् २०२० मा एसिया प्यासिफिक क्षेत्रमा मात्र १२ करोड ५० लाखको रोजगारी गुम्न सक्ने आकलन गरेको छ । हाल नेपालमा निरपेक्ष गरिबीको रेखामुनि रहेको जनसंख्या १८.७ प्रतिशतमा ओर्लिएको अनुमान छ । तर यो तथ्यांक उकालो लाग्ने चिन्ता बढेको छ ।अनिश्चितता मुलुक ११ चैतदेखि लकडाउनमा छ । पछिल्लो पटक १५ वैशाखसम्म लम्ब्याइएको लकडाउन कहिले अन्त्य हुन्छ, सरकअधिकारीहरूलाई नै थाहा छैन विश्वमा कोरोना महामारी अहिले नै अन्त्य हुने छाँट छैन । नेपालको आगामी रणनीति के हुने भन्नलाई संक्रमितको संख्या कुन हदसम्म बढ्छ र दक्षिणी छिमेकी भारतको अवस्था कस्तो हुनेछ भन्नेमा बढी भर पर्नेछ २२ चैतमा सुदूरपश्चिममा संक्रमितको संख्या बढेयता बीचका केही दिन पोजेटिभ केस नदेखिएपछि लकडाउनलाई नयाँ रणनीतिका साथ अगाडि बढाउने र अर्थतन्त्रलाई चलायमान बनाउने तयारी नभएको होइन । विकल्पका रूपमा सारिएको थियो, अतिप्रभावित क्षेत्रमा लकडाउन कायमै राख्ने र संक्रमित फेला नपरेका स्थानमा केही खुकुलो पार्ने, एक क्षेत्रबाट अर्काे क्षेत्रको आउजाउमा भने प्रतिबन्ध नै राख्ने । तर सरकारको यो तयारीलाई ५ वैशाखमा १४ जना संक्रमित फेला परेको घटनाले माथ दिएको छ । हालसम्म मुलुकमा ३१ जना कोरोना संक्रमित फेला परेकामा १२ जना भारतीय नागरिक हुन् । संक्रमितमध्ये दुई जना निको भएर घर फर्किसकेका छन् ।संक्रामक रोग विशषज्ञ डा अनुप सुवेदी सरकारले पछिल्लो पटक र्‍यापिड टेस्टलाई अगाडि बढाए पनि अझै तीव्रता दिनुपर्ने बताउँछन् । भन्छन्, “लकडाउन त कोरोनाको संक्रमण समाजमा नफैलियोस् भनेर अपनाइएको सावधानी हो । जाँच नगरी पोजेटिभ केस देखिएनन् भन्न मिल्दैन । जति धेरै जाँच गर्न सकियो, त्यति चाँडो कोरोनाबाट मुक्ति पाउन सक्छौँ",politic
"जतिजति लकडाउन लम्बिँदै जानेछ, त्यति धेरै क्षति नेपाली अर्थतन्त्रले बेहोर्नुपर्नेछ । अर्थमन्त्री युवराज खतिवडाले ३ वैशाखमा बीबीसी नेपाली सेवासँगको अन्तर्वातामा हालसम्म २ खर्ब हाराहारी क्षतिको अनुमान रहेको बताएका थिए १६ वैशाखको मन्त्रिपरिषद् बैठकले अत्यावश्यक उद्योग र ठूला पूर्वाधारका परियोजना निश्चित सर्तसहित सञ्चालन गर्ने निर्णय गरिसकेको छ । तर केही परियोजनाबाहेक सञ्चालनमा आएका छैनन् । बरु सिन्धुपाल्चोकस्थित हेलम्बु गाउँपालिका कार्यपालिकाको ३ वैशाखको बैठकले संक्रमणको जोखिम भन्दै मेलम्ची खानेपानी आयोजना निर्माणको काम बन्द गर्न संघ सरकारलाई आग्रह नै गर्‍यो ।आर्थिक दृष्टिले हेर्दा उद्योग, ठूला पूर्वाधार परियोजना तत्काल सञ्चालन हुनुपर्ने देखिन्छ । तर योभन्दा अहं सवाल, भर्खर कोरोनाको परीक्षणलाई तीव्र पारिएको र संक्रमितको संख्या उकालो लागिरहेका बेला लकडाउन खुकुलो बनाउँदाको परिणाम मुलुकले थेग्नै नसक्ने अवस्थामा पनि पुग्न सक्छ । कारण, नेपालको स्वास्थ्य व्यवस्था निकै कमजोर रहेको छ ।अबको रणनीति पूर्वअर्थसचिव रामेश्वर खनालको चिन्ता छ, अहिलेको अवस्थामा ठूलो स्केलको वैदेशिक सहायता र लगानी आउँदैन । राजस्व घट्दो छ । कृषिबाहेकको उत्पादन करिब शून्य नै छ । विदेशी मुद्राको सञ्चिति घट्दो छ । र, अब भुक्तानी सन्तुलन कायम गर्नुपर्ने छ लकडाउनपछि मुलुकको अर्थतन्त्र स्थिर बनिदिएको छ । भविष्य सपाट छैन । “संक्रमणको जोखिम कम हुनेबित्तिकै उत्पादनको श्रम र पुँजीलाई जोड्नुपर्ने हुन्छ,” अर्थविद् खनाल भन्छन्, “त्यसका लागि स्रोतको जोहो गर्नैपर्छ ।”साना तथा घरेलु उद्योग लकडाउनअघि नै बन्द भएका थिए । यो अवस्थामा साना तथा मझौला उद्योगले उत्पादन गरिरहेका मसला, कुकिजलगायत वस्तु पनि विदेशबाट आयात हुन थालेको छ ।खनाल भन्छन्, “साना तथा मझौला उद्योगले एक पटक बजार गुमाइसकेपछि फेरि फर्कन गाह्रो हुन्छ । फर्के पनि बजारमा पुन: उपस्थिति देखाउन झनै गाह्रो छ ।”यस्तो अवस्थामा के गर्ने ? अर्थशास्त्रीहरू भन्छन्– उत्पादनमूलक उद्योगका लागि प्याकेज ल्याउनुपर्छ । यस्तो प्याकेज साना, घरेलु र ठूला उद्योगलाई गरी छुट्टाछुट्टै हुनुपर्छ । त्यसमा कर्जा तिर्ने भाका सार्ने, आयकर मिनाहा, ब्याजदरमा सहुलियत हुन सक्छ । त्यस्तै, उद्योग सञ्चालनमा आएपछि कर्जामा सहजीकरण ।यद्यपि सरकारले घोषणा गर्ने भनेको आर्थिक प्याकेज १५ जेठमा आउने आगामी आर्थिक वर्षको बजेटमै समेट्ने तयारी छ । राष्ट्र बैंकले चैतभित्र तिर्नुपर्ने कर्जाको साँवा–ब्याज असार मसान्तसम्म तिरे पुग्ने र हर्जाना नलाग्ने प्याकेज गत चैतमा घोषणा गरिसकेको छ ।पूर्वगर्भनर दीपेन्द्रबहादुर क्षत्री कोरोनाको संक्रमण कहिलेसम्म कायम रहन्छ भनेर अहिले नै भन्न सकिने अवस्था नरहेकाले कर्जाको साँवा र ब्याज तिर्ने भाका विलम्ब शुल्क नलाग्ने गरी बढाउनुको विकल्प ठान्दैनन् । तर क्षत्री उद्योगहरूको कर्जाको ब्याज मिनाहा दिनुपर्ने पक्षमा भने छैनन् ।पूर्वअर्थचिव खनाल ठूला र साना, मझौला उद्योगलाई एउटै प्याकेजमा समेट्न नहुने ठान्छन् । भन्छन्, “ठूला उद्योगका हकमा कर्जाको भाका आगामी पुससम्म कायम गरिदिए पुग्न सक्छ तर साना र मझौला उद्योगको कर्जाको ब्याज मिनाहाको कुरा पनि आउन सक्छ । उनीहरू फर्केर आए पनि ऋण तिर्न गाह्रो हुन्छ । ती उद्योग जोगाउन प्याकेज चाहिन्छ ।”राष्ट्र बैंकले गत भदौमा गरेको नेपालमा साना तथा मझौला उद्यम वित्तीय साधन परिचालन अध्ययनअनुसार ती उद्यममा पैतृक सम्पत्तिबाट ३३ प्रतिशत, बचतबाट २६ प्रतिशत, बैंक तथा वित्तीय संस्थाको कर्जाबाट १६ प्रतिशत, अनौपचारिक कर्जाबाट ८ प्रतिशत रेमिट्यान्स आयातबाट ७ प्रतिशत, सहकारीको कर्जाबाट ६ प्रतिशत र भेन्चर क्यापिटलबाट ०.५ प्रतिशत सुरुआती लगानी जुट्ने गरेको छ । मुलुकको जीडीपीमा घरेलु तथा साना उद्योगको योगदानको हिस्सा २२ प्रतिशत छ भने १७ लाखले रोजगारी पाएका छन् ।कोरोनाका कारण पर्यटन क्षेत्रमा विश्वव्यापी मन्दी छ । नेपालमा पर्यटन क्षेत्रमा परेको मन्दीको लामो समयसम्म प्रभाव रहन्छ । त्यसका लागि पनि प्योकजको खाँचो पर्न सक्छ । कोरोनाविरुद्धको खोप (भ्याक्सिन) पत्ता लागे पनि नेपालजस्ता अल्पविकसित मुलुकमा पुग्न समय लाग्छ नै । लकडाउनपछि आन्तरिक पर्यटनको चाप त बढ्ला तर यस्तो अवस्थामा बाह्य पर्यटक आउँदैनन् ।सरकारले अब कृषि उद्यम र बजारीकरणमा लगानी बढाएर आयात निरुत्साहित गर्नुपर्ने देखिन्छ । लकडाउनसँगै १६ चैतको मन्त्रिपरिषद् बैठकले यो अवधिका लागि ५० हजार डलरमाथिका गाडीसँगै मदिरा, केराउ, सुपारी, मरिच, छोकडा आयातमा रोक लगाइसकेको छ भने सुनको कोटा आधा झारिएको छ ।",politic
"पूर्ववाणिज्य सचिव पुरुषोत्तम ओझा आयातलाई विस्तारै प्रतिस्थापन गर्दै कृषि, उद्योग र सेवामा लगानी बढाउनुपर्ने बताउँछन् । भन्छन्, “विलासिताका वस्तुको आयात रोक्नुपर्छ । निश्चित वस्तुको कोटा तोक्ने र भन्सार महसुल बढाइदिने गर्नुपर्छ । यसरी आयात संकुचन गर्ने र अति आवश्क वस्तु उत्पादनमा जोड दिने हो भने व्यापारलाई सन्तुलन बनाउन मद्दत पुग्छ ।”पूर्वअर्थसचिव खनालको भनाइमा ढुवानीबाहेक यात्रुवाहक सवारी साधनको आयात एक वर्षका लागि बन्द गरिनुपर्छ । यसो गर्दा व्यापार घाटाको ५०/६० अर्बको खाडल पुर्ने उनको ठम्याइ छ ।लकडाउनपछि जोडतोडले उठेको विषय हो, कृषिलाई प्राथमिकता । कृषिलाई आधुनिकीकरणसँगै प्रशोधन र बजारीकरणमा ध्यान दिने हो भने विदेश र सहरबाट गाउँ फर्केका/फर्कनेका लागि रोजगारीको अवसर हुन सक्छ । खनाल भन्छन्, “कृषिमा आधारित साना, मझौला उद्योग (एक चरणको प्रशोधनसहित) स्थापनालाई जोड दिनुपर्छ । सरकारले उपकरणमा अनुदान दिनुपर्छ । अब कम्तीमा ७ स य ५३ वटै स्थानीय तहमा एउटा एउटा कृषिमा आधारित प्रशोधन उद्योग खोल्नुपर्छ । यसले आर्थिक वृद्धिद्धर उकास्न सहयोग पुग्छ ।”ओझा कृषिमा आत्मनिर्भरको भाषण गरेको वर्षाैं बित्दा पनि प्रगति हुन नसकेको अवस्थामा अब प्रधानमन्त्री कृषि आधुनिकीकरण परियोजनालाई आत्मनिर्भर हुन सक्ने बालीमा केन्द्रित भएर सञ्चालन गर्नुपर्ने बताउँछन् । यसरी आत्मनिर्भर भएका कृषि उपजको आयात रोक्न सकिन्छ ।खनाल कोरोनाको महामारी लम्बिएर भुक्तानी सन्तुलनको समस्या झनै बढे तरकारी र फलफूल, माछामासुमा पनि आयात रोक्न सकिने ठाउँ देख्छन् । भन्छन्, “त्यसबाहेक एक वर्षका लागि साबनु, स्याम्फुलगायत शृंगारका सामग्री रोक्ने हो भने यसले नेपाली उद्योगको उत्पादन क्षमता बढाउनेछ र रोजगारीका अवसर सिर्जना गर्नेछ । अहिलेको अवस्थामा नेपाली उद्योगले विदेशीसँग प्रतिस्पर्धा गर्न सक्दैनन् ।”बेरोजगारी दर बढ्ने चिन्ता प्रकट भइरहेका बेला अब स्थानीय तहमा रोजगारी सिर्जना गर्नुपर्ने अर्काे बाटो हुन सक्छ । त्यसका लागि संघीय सरकारका नियमित कार्यक्रम कटौती गरेर खानेपानी, सडकलगायतका परियोजनालाई प्राथमिकता दिने र स्थानीय स्तरका परियोजना सञ्चालनको जिम्मा पालिकालाई दिने । त्यसका लागि स्थानीय श्रमशक्तिको प्रयोगलाई अनिवार्यझैँ गरिनुपर्छ ।योजना आयोगका पूर्वउपाध्यक्ष शर्मा प्रधानमन्त्री रोजगार कार्यक्रमको ढाँचा परिवर्तन गरेर प्रभावकारी बनाउन सकिने ठान्छन् । भन्छन्, “आगामी कार्यक्रममा यसको बजेट दोब्बर पारेर लैजानुपर्छ । तर त्यसमा रहेका बेथितिलाई नीतिगत रूपमै सम्बोधन गरिनुपर्छ ।”उपत्यकामै सीमित रहेको पीसीआर ल्याब अहिले सात वटै प्रदेशमा पुर्‍याइएको छ । आईसीयु, भेन्टिलेटर निर्माणलाई प्राथमिकता दिइन थालिएको छ । तर संकट आइपर्दा फटाफट अगाडि बढेको काम पछि अलपत्र पार्ने गरिएको दृष्टान्त छ । कोरोनाले सिकाएको पाठ हो, स्वास्थ्य संरचना निर्माण, विकेन्द्रीकरण र मानव स्रोतको परिचालन ।नेपालका अस्पतालमा ९ हजार हाराहारी बेड छन् । तर अबको पाँच वर्षमा डेढ लाख बेड थप्ने गरी कार्यक्रम ल्याउनुपर्ने बताउँछन्, खनाल । भन्छन्, “स्थानीय पूर्वाधार साझेदारी कार्यक्रमको बजेट निलम्बन गरेरै भए पनि स्वास्थ्यमा लगानी गर्नुपर्छ ।”पूर्वस्वास्थ्य सचिव प्रवीण मिश्र स्वास्थ्य संरचना स्थानीय स्तरसम्मै आवश्यक रहेकाले विस्तारका कार्यक्रमको आवश्यकता देख्छन् । त्यसबाहेक अस्पताल बन्ने तर चिकित्सक, ल्याब, औषधी नहुने समस्या छ । भन्छन्, “सरकारले स्वास्थ्य क्षेत्रका कार्यक्रमलाई मल्टी सेक्टर, मल्टिडाइभर्सन बनाउनुपर्छ । ठूल्ठूला भवन बन्ने तर नागरिकले स्वास्थ्य सेवा नपाउने समस्या अन्त्य हुनुपर्छ ।”
आर्थिक प्याकेजका लागि कसरी जुटाइँदै छ स्रोत ?कोरोना रोकथामका लागि करिब ३ अर्ब ५० करोड रुपैयाँ सहुलियत ऋण प्रदान गर्ने सम्झौतापत्रमा अर्थ मन्त्रालयका सचिव शिशिरकुमार ढुंगाना र विश्व बैंक नेपालका प्रबन्धक फारिस हदाद जर्वोसबीच हस्ताक्षर भयो, २५ चैतमा । यो ऋण नेपाल सरकारले ३८ वर्षमा तिरिसक्नुपर्नेछ । ऋणको ८० प्रतिशत कोरोनाको परीक्षण तथा उपचारमा आवश्यक स्वास्थ्य सामग्री खरिदमा खर्चिनुपर्नेछ । सरकारले यसअघि ढेड खर्बको राहत प्याकेज घोषणा गरिसकेको छ, जसमा कृषि क्षेत्रलाई समेटिएको छैन । कृषि मन्त्रालयले ५० करोड हाराहारी प्याकेज तयार गरेको छ, जुन स्वीकृत भएको छैन । लकडाउन लम्बिँदै जाने हो भने फेरि राहत प्याकेज घोषणा गर्नुपर्ने पनि हुन सक्छ ।कोरोनाले अर्थतन्त्रमा पारेको क्षतिको अध्ययनका लागि राष्ट्रिय योजना आयोगका उपाध्यक्ष पुष्प कँडेल अध्यक्षताको समिति गठन भएको छ । आयोगका प्रवक्ता मीनबहादुर शाहीका अनुसार उपाध्यक्षको अध्यक्षतामा रहेको मूल समितिबाहेक अन्य ६ वटा क्षेत्रगत समिति गठन भएका छन् । तिनले एक महिनाभित्र प्रतिवेदन तयार गरिसक्ने आयोगको अनुमान छ । कोरानाले नियमित, मध्यम स्तर र दीर्घकालीन रूपमा पार्ने असरबारे अध्ययन भइरहेको हो ।",politic
"त्रिवि अर्थशास्त्रका प्राध्यापक शिवराज अधिकारी हालको संकट भूकम्प, नाकाबन्दीका बेला भन्दा फरक भएकाले कति क्षति हुन्छ भनेर अहिले नै आकलन गर्न नसकिने र संक्रमण रोकिएपछि पनि अर्थतन्त्रले लय समात्न समय लाग्ने बताउँछन् । भन्छन्, “भूकम्प र नाकाबन्दीका बेला निश्चित क्षेत्रमा क्षति भए पनि मुलुकको अर्थतन्त्र नै ठप्प थिएन । कुनै न कुनै रूपमा चलेकै थियो । तर अहिले अर्थतन्त्र ठप्प भइदिँदा दीर्घकालीन असर गर्ने देखिन्छ ।”आइएमएफले ६० वर्षयता पहिलो पटक यो वर्ष एसियाली देशको विकास दर शून्यमा झर्ने बताइसकेको छ । आइएमएफका अनुसार विश्वमा ४ दशमलव ७ प्रतिशत विकास दर हुँदा एसियाली देशको विकास दर भने १ दशमलव ३ प्रतिशतभन्दा पनि कम हुनेछ ।तर कोरोना भाइरस रोक्ने नीति प्रभावकारी भए सन् २०२१ मा एसियाली देशको विकास दर बढ्ने उसले जनाएको छ सरकारले चालू आर्थिक वर्षमा ८.५ प्रतिशत आर्थिक वृद्धि दरको लक्ष्य लिएकामा संकुचन हुँदै छ । आइएमएफले यो वृद्धिद्धर २.५ प्रतिशतमा सीमित हुने प्रक्षेपण गरिसकेको छ । विश्व बैंकले यस वर्ष नेपालको आर्थिक वृद्धिदर १.५ प्रतिशतदेखि २.८ प्रतिशतको बीचमा रहने अनुमान गरिसकेको छ विश्वको अर्थतन्त्र नै मन्दीमा रहेका बेला अहिले वैदेशिक लगानी आउने सम्भावना छैन, दातृ निकायबाट आउने सहयोग पनि विकेन्द्रीकरण हुने निश्चित छ । अहिले अर्थमन्त्री खतिवडा स्रोत जुटाउन आफैँ लागिपरेका छन् । उनले २८ चैतमा अन्तर्राष्ट्रिय मुद्रा कोष, अन्तर्राष्ट्रिय वित्त निगम, विश्व बैंक, एसियाली विकास बैंक, एसियाली पूर्वाधार विकास बैकसहित संयुक्त राष्ट्रसंघका उच्च पदस्थ पदाधिकारीसँग छलफल गरे ।अर्थमन्त्रीको निजी सचिवालयले जनाएअनुसार छलफलमा खतिवडाको जोड थियो– कोरोना संकटबाट उम्कन नेपाललाई नवीन सहायता, नीति, कार्यक्रम र सहायता उपकरणको खाँचो छ, नियमितबाहेक अतिरिक्त थप सहायता होस् । त्यसबाहेक विकास सहायताको प्रकार, विधि, सर्त तथा ऋणको लागत एवं प्रक्रियालाई परिमार्जन र सरलीकृत गर्नुपर्ने माग नेपालको छ भने वैदेशिक ऋणको साँवाब्याज भुक्तानीको समय केही वर्ष पर सार्न अनुरोध गरिएको छ अहिले स्रोत सुकेको छ भने खर्चको बढेको छ । क्षत्री भन्छन्, “बजारमा वस्तु र सेवा पर्याप्त मात्रामा हुनुपर्छ । त्यसका लागि उत्पादन वृद्धि गर्नुपर्छ । पुँजीगत बजेट जतिसक्दो खर्च गर्न जरुरी छ सरकारी ट्रेजरीमा २ खर्ब रुपैयाँ (चैत पहिलो साता) छ । राजस्व उठ्ने सम्भावना छैन । सरकारले ५० करोड राखेर सुरु गरेको कोरोना कोषमा २ अर्ब १४ करोड मात्र संकलन भएको छ । स्रोत अभाव भएपछि सरकारले आन्तरिक ऋण उठाउन थालेको छ भने कतिपय कार्यक्रमका बजेट कटौती गर्न थालेको छ ।सरकारले आर्थिक वर्ष ०७६/७७ को बजेटमार्फत १ खर्ब ९५ अर्ब रुपैयाँको आन्तरिक ऋण उठाउने लक्ष्य लिएकामा अधिकतम सीमामा रहेर त्यस्तो ऋण उठाउन थालेको छ । चैतमा ५५ अर्ब रुपैयाँ ऋण उठाइसकेको छ । सरकारका लागि राष्ट्र बैंकले ऋण उठाइदिन्छ । अहिले अर्थ मन्त्रालय कर बक्यौता असुल, करको दायरा विस्तार र बेरुजु फर्स्योटमा सक्रिय छ ।स्थानीय पूर्वाधार विकास साझेदार कार्यक्रमका लागि यो वर्ष विनियोजन भई खर्च हुन बाँकी रकम पनि कोरोना नियन्त्रणमा खर्चनुपर्ने माग उठिरहेको छ ।अर्थ मन्त्रालयका प्रवक्ता उत्तरकुमार खत्री सरकारले घोषणा गरिसकेको राहत प्याकेज र घोषणा गर्ने भनिएको आर्थिक प्याकेजका लागि स्रोत जुटाउन दातृ निकायसँग छलफल हुनुको साथै अन्य विकल्पमा पनि छलफल भइरहेको बताउँछन् । त्यसबाहेक अर्थले आगामी बजेट निर्माणको काम थालेको छ । योजना आयोगले यसअघि पठाएको १७ खर्ब ५९ अर्बको सिलिङमा रहेर बजेटको तयारी भइरहेको छ । यद्यपि यो सिलिङ भने परिवर्तन हुनेछ अर्थमन्त्री युवराज खतिवडा यस्तो परिस्थितिमा नेपाल राष्ट्र बैंकको गर्भनर बनेका थिए, जतिबेला घरजग्गामा अनियन्त्रित लगानी थियो । १५ औँ गभर्नर बनेका खतिवडाले घरजग्गामा बैंकहरूले गरेको असीमित लगानीलाई नियन्त्रण गरे । जग्गाको मूल्य केही हदसम्म स्थिर भयो । उब्जाउ भूमि बचाउन पहल गरेको भन्दै अहिले पनि उनको प्रशंसा हुन्छ यो कदममा खतिवडाका सारथि थिए, तत्कालीन डेपुटी गभर्नर महाप्रसाद अधिकारी । राष्ट्र बैंकको जागिरे जीवनमा लामो समय अनुसन्धान विभाग वरपर रहेका खतिवडालाई वित्तीय क्षेत्रको ज्ञान भएका अधिकारीको साथ रह्यो । यो मामिलामा खतिवडा सफल भए ।अहिले खतिवडा नेकपा अध्यक्ष केपी ओली नेतृत्व सरकारका अर्थमन्त्री छन् । उनी नेतृत्वको समितिले गरेको सिफारिसमा २४ चैतको मन्त्रिपरिषद्‌ले अधिकारीलाई १७ औँ गभर्नर नियुक्त गर्‍यो । अधिकारीलाई कार्यकारी निर्देशकबाट डेपुटी गभर्नर बनाएर ‘कोर टिम’ मा लग्‍ने पनि उनै खतिवडा थिए । अधिकारी चार्टर्ड एकाउन्टेन्टबाट गभर्नर बन्‍ने पहिलो व्यक्ति हुन् ।हुन त अधिकारी ५ वर्षअघि पनि गभर्नरमा सिफारिस भएका थिए । त्यतिबेला तत्कालीन प्रधानमन्त्री सुशील कोइरालाका आर्थिक सल्लाहकार चिरञ्‍जीवी नेपाल गभर्नर बन्‍न सफल भए । गभर्नरको दौडबाट बाहिरिएका",politic
