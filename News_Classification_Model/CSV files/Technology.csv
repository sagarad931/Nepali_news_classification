text,category
"फेसबुकले आफ्ना प्रयोगकर्ताको गेम खेल्ने आदतको बारेमा नयाँ तथ्यांक सार्वजनिक गरेको छ । तथ्यांक अनुसार फेसबुकको १ अर्ब ३० करोड सक्रिय मासिक प्रयोगकर्ता मध्य ३१ करोड ५० लाख प्रयोगकर्ताले कमसेकम एउटा गेम खेल्छन् । त्यस्तै गेम खेल्न अनुरोध गर्दै पठाउने नोटिफिकेसनको संख्या पनि बढेको छ । फेसबुक प्रयोगकर्ताले हरेक दिन ७३ करोड ५० लाख नोटिफिकेसन पठाउने गरेको फेसबुकले जनाएको छ । गएको नोभेम्बरमा फेसबुकले गरेको सर्वेक्षणका आधारमा यो तथ्यांक सार्वजनिक गरेको हो । सर्वेक्षणले गेम मेकरहरुका लागि आवश्यक हुने नयाँ जानकारी पनि सार्वजनिक गरेको छ । स्मार्टफोन, एन्ड्रोइड र डेस्कटप तीन वटै ठाँउमा खेल्न मिल्ने गेमले धेरै कमाउने तथ्याङ्कले बताएको छ । एक भन्दा धेरै प्लेटफर्ममा गेम खेल्ने प्रयागकर्ताले एक प्लेटफर्ममा मात्र खेल्ने प्रयोगकर्ता भन्दा साढे तीन घण्टा बढी समय बिताउने गर्छन भने गेम किन्न त्यति नै बढी पैसा खर्च गर्छन् । त्यस्तै यी प्रयोगकर्ताले विज्ञापनमा पनि धेरै क्लिक गर्छन् । क्यान्डी क्रस सागा गएको वर्षमा सबै भन्दा धेरै खेलिने फेसबुक गेम भएको छ भने फार्म हिरो सागा दोस्रो र पेट रेस्कु सागा तेस्रो स्थानमा परेका छन् । यी तीनैवटा गेम किंग कम्पनीको उत्पादन हुन् । क्यान्डी क्रस सागाको एप्लिकेसन नम्बर एक गेम एप्लिकेसन पनि भएको छ । किंग भन्दा पहिला ज्याङ कम्पनीको गेमले फेसबुकमा शीर्ष स्थान ओगड्दै आएको थियो ।
",technology
"एन्टिभाइरसले कम्प्युटरको लागि एउटा सुरक्षा कवचको रुपमा काम गर्ने गर्दछ जसले कम्प्युटरलाई बाहिरको दुश्मन जस्तै भाइरस, बगका साथसाथै अनलाइनमा हुने थुप्रै हमलाबाट बचाउँछ । अनलाइनले तपाईंलाई थुप्रै प्रकारको सःशुल्क र निःशुल्क एन्टिभाइरसको सुविधा दिएको हुन्छ । यस्तैमध्ये एक छ एभीजी २०१५ एन्टिभाइरसको नयाँ भर्सन जसमा तपाईंले थुप्रै नयाँ फिचर पाउनुहुन्छ जस्तै अनलाइन शिल्ड, फाइल सेडर, रियल टाइम प्रोटेक्सन । यदि तपाईं एभिजीको एन्टिभाइरस एक वर्षसम्म निःशुल्क प्रयोग गर्न चाहनुहुन्छ भने तल दिइएका स्टेपलाई फलो गर्नुहोस्ः

१. सबैभन्दा पहिले आफ्नो कम्प्युटरमा एभिजी एन्टिभाइरस इन्स्टल गर्नुहोस् 

२. एभिजी फाइल डाउनलोड गर्नका लागि क्लिक गर्नुहोस्ः     2015_5315. 

३. एन्टिभाइरसलाई एक वर्षसम्मका लागि एक्टिभ राख्नका लागि यो प्रोडक्टको प्रयोग गर्नुहोस्ः       3 

४.एभिजी एन्टिभाइरस होम सेक्युरिटीलाई तपाईं विन्डो एक्पी, विन्डो भिस्टा, विन्डो 7 र विन्डो 8 ल्यापटपमा प्रयोग गर्नसक्नुहुन्छ । (एजेन्सी) 
",technology
"नेपाल टेलिकमले यही कार्तिक १ गतेदेखि अर्थात् आजदेखि  १४१२ मार्फत  र   बाट कम्पनीका विभिन्न सेवाहरुको महसुल भुक्तानी तथा रिचार्ज गर्न सकिने व्यवस्था गरेको छ। यस नयाँ व्यवस्था अनुसार  (    १४१२ मार्फत     कम्पनीको    मार्फत निम्न बमोजिमका सेवाहरुको लागि उपलब्ध गराइएको छ कम्पनीले बताएकाे छ। 
१. पि एस टि एन महसुल भुक्तानी (     
२. ए डि एस एल  रिचार्ज (   
३. जि एस एम पोष्टपेड महसुल भुक्तानी (     
४. जि एस एम प्रिपेड टप अप (    
५. सि डि एम ए प्रिपेड टप अप  (    
६. सि डि एम ए पोष्टपेड महसुल भुक्तानी  (    
७. वाइम्याक्स रिचार्ज (   
 
  कार्ड प्रयोग गरी १४१३ मार्फत  सेवाको विल भुक्तानी, जि एस एम पोष्टपेड सेवाको रिचार्ज तथा बिल भुक्तानी र ए डि एस एल सेवाको महसुल भुक्तानी गर्ने सेवा यथावत रहेको पनि कम्पनीले जनाएकाे छ।

 
",technology
"फेसबुकमा यस्ता थुप्रै सुविधाहरु दिइएका छन् जसको बारेमा शायद तपाईंमध्ये धेरैलाई थाहा नहोला । यी विकल्पको सहायताले तपाईं आफ्नो फेसबुकलाई अझ राम्रो तरिकाले प्रयोग गर्न सक्नुहुनेछ । आउनुहोस्, थाहा पाऔँ फेसबुकमा लुकेका पाँच राम्रा सुविधाहरुः
 

१. आफूलाई मनपरेको लिस्ट सेट गर्नुः
फेसबुकमा  इन्ट्रेस्ट लिष्ट  नामको एउटा नयाँ सुविधा दिइएको छ जसको सहयोगले तपाईं आफूलाई मनपरेको कुनै पनि लिष्ट बनाउन सक्नुहुनेछ ।
 

२. फ्रेन्डसिप हिस्ट्रीलाई जाँच गर्नः
यदि तपाईं आफ्ना सबै साथीहरुको हिस्ट्री जाँच गर्न चाहनुहन्छ भने यसका लागि तपाईंलाई आफ्नो साथीको प्रोफाइलमा गइरहन आवश्यक छैन । यसका लागि तपाईंले आफ्नो फेसबुकमा लगइन गरेर  //    मा क्लिक गरेर फ्रेन्डसिप चेक गर्न सक्नुहुन्छ ।
 

३. एकजना साथीको लागि मात्र अनलाईन स्टेटस लुकाउनका लागिः
यदि तपाईं आफ्नो फेसबुकमा आफ्नो अनलाइन स्टेटस लुकाउन चाहनुहुन्छ भने यसका लागि तपाईंले आफ्नो सबै साथीहरुलाई अफलाइन गर्न आवश्यक छैन । मात्र त्यो साथीको च्याटिङ बक्सको माथि दिइएको सेटिङ आइकनमाथि क्लिक गर्नुहोस् र  टर्न अफ च्यान फर  मा उनको नाम हालेर क्लिक गर्नुहोस् ।
 

४. आफ्नो फेसबुकको डाटा डाउनलोड गर्नुहोस्ः
यदि तपाईं आफ्नो फेसबुक प्रोफाइलमा सेभ भएको डाटा डाउनलोड गर्न चाहनुहुन्छ भने यसका लागि तपाईं फेसबुको सेटिङ आइकनमा गएर  जनरल अकाउन्ट सेटिङ  अप्सनमा क्लिक गर्नुहोस् र त्यहाँ दिइएको  डाउनलोड अ कपी अफ योर फेसबुक डाटा  अप्सनमा क्लिक गरेपछि त्यहाँ भएको सबै फोटो र डाटा सेभ गर्नसक्नुहुन्छ ।
 

५. नोटिफिकेसन साउन्ड बन्द गर्नः
फेसबुकमा यदि तपाईं फेसबुकको नोटिफिकेसन साउन्डबाट तनावमा हुनुहुन्छ भने त्यसलाई बन्द गर्नका लागि सबैभन्दा पहिले फेसबुक प्रोफाइललाई ओपन गर्नुहोस् र सेटिङ अप्सनमा गएर नोटिफिकेसन अप्सनमा क्लिक गर्नुहोस्, त्यहाँ तपाईंले  अन  को अप्सन देख्नुहुनेछ र त्यसलाई बन्द गर्नुहोस् र  प्ले अ साउन्ड  अप्सनमा लगाइएको टिक मार्कलाई हटाएर सेटिङमा सेभ गर्नुहोस् । (एजेन्सी)

 
",technology
"युवाहरुमा निकै लोकप्रिय रहेको निःशुल्क फोटो तथा भिडियो मेसेज पठाउन मिल्ने मोबाइल एप्लिकेसन स्नापच्याटबाट लाखौं फोटो तस्विर तथा भिडियोहरु ह्याक भएका छन् । स्नापच्याट प्रयोगकर्ताहरुको करिब ९० हजार फोटो तथा भिडियो भएको एउटा फाइल अनलाइन पोस्ट गरिएको छ जसलाई  स्नापेनिङ  नाम दिइएको छ । यसरी पोस्ट गरिएका तस्विरमा विशेष गरेर किशोर किशोरीका आपत्तिजनक तस्विरहरु रहेका छन् । केही समयअघि मात्र विश्वका चर्चित सेलिब्रेटीहरुको मोबाइलमा रहेको आइक्लाउडबाट तस्विरहरु ह्याक गरेर सार्वजनिक भएपछि निकै ठूलो हंगामा भएको थियो । 

स्नापच्याटमा प्रयोग हुने स्नापसेभ्ड डटकमबाट ती तस्विरहरु ह्याक गरिएका हुन् । स्नापच्याटले उक्त वेभसाइटको वेभसरभरमा फाइल स्टोर गरेर एक अर्कामा आदान प्रदान गर्ने गर्छ । त्यहाँ रहेका फाइल केही समयमा आफै नष्ट हुनेगर्छ । ती तस्विरहरुको लिंकलाई फोरच्यान र रेडिटजस्ता वेभसाइटमा राखिएको छ । जसलाई हजारौंपटक गरिएको छ । स्नापच्याटका ५० प्रतिशत प्रयोगकर्ताहरु १३ देखि १७ वर्ष उमेरका छन् । प्रहरी अधिकारीहरुले यसमा चाइल्ड पोर्नोग्राफी हुनसक्ने आशंका गरेका छन् । धेरै किशोर किशोरीहरुले स्नापच्याटबाट आफ्ना नग्न तस्विरहरु एकअर्कालाई प्रयोग गर्ने गरेका छन् । 
",technology
"साधारणतया फिल्म डाउनलोड हुन कति समय लाग्छ ? तपाईंको उत्तर होला, जति इन्टरनेटको स्पिड धेरै हुन्छ, त्यति नै चाँडो फिल्म डाउनलोड हुन्छ । तर जतिसुकै हाई स्पिडको इन्टरनेट सेवा लिँदा पनि के तपाईंले अहिलेसम्म तीन सेकेन्डमा फिल्म डाउनलोड भएको देख्नुभएको छ ? तपाईंले भन्नुहोला, तीन सेकेन्डमा त फिल्म डाउनलोड हुनै सक्दैन । तर यो वास्तविक हो । अब तपाईंले कुनै पनि फिल्म तीन सेकेन्ड भित्र डाउनलोड गर्न सक्नुहुन्छ तर यसका लागि तपाईंले सामसङले निकालेको वाइफाई सेवा लिनुपर्ने हुन्छ । सामसङले यस्तो प्रविधिको विकाश गरेको छ जुन अहिलेको वाइफाईभन्दा पाँच गुणा बढि तेज भएको कम्पनीले दाबी गरेको छ । यो नयाँ वाइफाई सिस्टमको स्पिड ५७५ एमबी प्रतिसेकेन्ड रहेको छ अर्थात तपाईं एक जीबीभन्दा ठूलो फिल्म तीन सेकेन्डभन्दा कम समयमा डाउनलोड गर्न सक्नुहुनेछ । सामसङका अनुसार अहिलेको २.४ गीगाहर्ज र ५ गीगाहर्ज वाइफाई टेक्नोलोजीभन्दा निकै भिन्न सामसङको डण्द्द। 802.11  स्ट्यान्डर्ड ६० गीगाहर्ज वाईफाई टेक्नोलोजीले सह च्यानलको रोकवटलाई हटाउँदै अधिकतम स्पिड दिने गर्दछ यद्यपी एउटा नेकवर्कमा जतिसुकै डिभाइसहरुको प्रयोग गरिएको होस् । ६० गीगाहर्जको यो वाइफाई टेक्नोलोजी आउँदो वर्षको सुरुवातमा बजारमा आउन सक्ने सामसङले आशा गरेको छ । 
",technology
"एजेन्सी । आइप्याड एयर २ को लन्च भएको केही घन्टापछि बिहीबार राति १२ बजे आइफोन ६ र ६ प्लसको बुकिङ रिटेल स्टोर्सबाट सुरु भएको छ । मुम्बईको बान्द्रास्थित मैपल स्टोरमा आईफोन ६ स्टक आउनुभन्दा १० मिनेट पहिले नै हेडसेट बेच्न सुरु गरिएको थियो । जसलाई २८ वर्षीय अब्दुल समादले किनेका थिए । यसमा ६४ जीवी मेमोरी भएको आइफोन थियो, जो राति १२ बजेर ३ मिनेटमा बिक्री भएको थियो ।

बिक्रेताका अनुसार केही हाईप्रोफाइल सेलिब्रेटीहरुले आइफोन ६ को प्रि बुकिङ गरेका छन् । जसमा बलिउड अभिनेता शाहरुख खानका एक एजेन्, सुभाष घईसहित केही वरिष्ठ अधिकारीहरु समेत रहेका छन् । भारतमा मात्रै २१ हजार युनिट प्रि बुकिङ भइसकेको छ ।

कुनको मुल्य कति ?

आइफोन ६ (१६ जीवी मेमोरी) ५३,५००
आइफोन ६ (६४ जीवी मेमोरी) ६२,५००
आइफोन ६ (१२८ जीवी मेमोरी) ७१,५००
आइफोन ६ प्लस (१६ जीवी मेमोरी) ६२,५००
आइफोन ६ प्लस (६४ जीवी मेमोरी) ७१,५००
आइफोन ६ प्लस (१२८ जीवी मेमोरी) ८०,५००
",technology
"सूचना प्रविधि र शिक्षाको पहुँच बढेसँगै मोवाइल इन्टरनेट ग्राहक बढेका छन् । नियामक निकाय नेपाल दूरसंचार प्राधिकरणले हालै सार्वजनिक गरेको प्रतिवदेन अनुसार घरायसी इन्टरनेट प्रयोगकर्ताको तुलनामा झन्डै १७ गुणा बढी मोवाइलमार्फत इन्टरनेट प्रयोग ग्राहक बढेका छन् ।

९० लाख इन्टरनेट ग्राहकमध्ये ८५ लाख मोवाइल र अन्य ५ लाखले डायलअप, वायरलेस मोडेम, अप्टिकल फाइबर, एडीएसएल र केबुल मोडेमबाट इन्टरनेट प्रयोग गर्छन । प्राधिकरणका अनुसार ३४ प्रतिशत ग्राहक नेपाली इन्टरनेटको पहुँचमा रहेको खबर आजको करोबार दैनिक ले छापेको छ । प्रतिवेदनअनुसार नेपाल टेलिकमका ४९ लाख, एनसेलका ३९ लाख, इन्टरने सेवा प्रदायक कम्पनी (आइएसपी) का १ लाख र यूटीएलका ५६ हजार इन्टरनेट ग्राहक छन् ।

 
",technology
"अहिले नेपाली बजार पनि स्मार्टफोनमय बनिरहेको छ । हरेकको हातमा स्मार्टफोन देखिन्छ । सबै भन्दा लोकप्रिय नेपालको लागि सामसङको स्मार्टफोन देखिएको छ । सामसङको कुन स्मार्टफोन चलिरहेको छ त नेपाली बजारमा ?
नेपाली बजारमा सबै भन्दा चलेका सामसङका ३ स्मार्ट फोनः
सामसङ एस ५ यतिबेला नेपाली बजारमा निक्कै चलेको स्मार्टफोन हो । यसको मूल्य नेपाली बजारमा ६६,००० रुपैयाँ छ । 4.2.2  भर्सनको यो मोबाइलका विशेषता यस्ता छन्ः
१६ जिवी इन्टरनल मेमरी । 
६४ जिवी सम्म पुर्& याउन सकिने । 
फिंगर प्रिन्टबाट मात्र खुल्ने ।
सामसङ  3 पनि नेपालमा निक्कै चलेको स्मार्ट फोन हो । यसको मूल्य ६९,५०० छ । 4.2.3   मा पाहिने यो स्मार्टफोन   मा पनि अपडेट गर्न सकिन्छ ।
विशेषता यस्ता छन्ः
13  क्यामेरा 
2  फ्रन्ट क्यामेरा 
१६ जिवी मेमरी 
६४ जिवी सम्म पुर्& याउन सकिने



 

 



 
",technology
"कम्प्युटर एशोसिएसन अफ नेपाल (क्यान)ले आफनो संस्थालाई महासङ्घको रुपमा दर्ता गर्न सरकारसँग माग गरेको छ ।
राजधानीमा आज पत्रकार सम्मेलन गरेर क्यानका अध्यक्ष विनोद ढकालले राष्ट्रिय निर्देशन ऐन, २०१८ अनुसार क्यानलाई महासङ्घको रुपमा दर्ता गर्न सरकारसँग माग गरेका हुन् । उनले क्यान जस्तै अरु संस्था महासङ्घमा दर्ता भइरहेपनि आफूहरुलाई वेवस्ता गरिएकाले सरकारको ध्यानाकर्षण गराउनुपरेकोमा गुनासो गरेका छन् । 
क्यानले महासङ्घका रुपमा दर्ताका लागि एक वर्षअघि जिल्ला प्रशासन कार्यालय काठमाडौँमा निवेदन दर्ता गराएको र गृह मन्त्रालयमा त्यो फाइल रहेको उनले जानकारी दिए । ऐनअनुसार क्यान महासङ्घको रुपमा दर्ताका लागि निवेदन दिएपनि नियमन निकाय गृहमन्त्रालयले अहिलेसम्म कुनै जवाफ नदिएको अध्यक्ष ढकालले गुनासो गरे । 
सूचना तथा सञ्चार प्रविधि क्षेत्रमा गएको २२ वर्षदेखि छाता सङ्गठनको रुपमा कार्यरत क्यानमा अहिले ७५ जिल्ला तथा अञ्चल, १० गैरसरकारी संस्था, करिब पाँच हजार व्यवसायी तथा पेसाकर्मी आबद्ध रहेको बताइएको छ ।
",technology
"काठमाडौं । सिंगापुरमा घरपालुवा जनावरका लागि दुलाहाको जस्तो सेवा दिने गरिन्छ । त्यसमा पनि कुकुर र बिरालोका लागि निकै धेरै खर्च तथा सेवा गर्ने गरिन्छ । घरपालुवा जनावरका लागि वातानुकुलित विलासी कोठा, खनिज जलयुक्त स्नान (स्पा) तथा रुचीकर खाना उपलब्ध गराइन्छ । खासगरी कुकुर र बिरालोका लागि भन्दै सिंगापुरमा एक विशेष अत्याधुनिक होटेल सिङ्गापुरमा खुलेको छ । यसले यस धनी नगरमा घरपालुवा जनावरका लागि उपलब्ध सेवाको स्तर अझै बढाउने अपेक्षा गरिएको छ । चार सय एक बर्ग मिटरयुक्त क्षेत्रफलको वाजिङटन होटेल बेलायती उपनिवेशकालमा कूटनीतिज्ञका लागि तयार गरिएको भवनमा खोलिएको छ ।  यहाँ तीन कुकुरका लागि प्रति रात २ सय ७१ अमेरिकी डलर पर्ने  रोयस सुट  को व्यवस्था गरिएको छ । यस्ता कोठामा महङ्गा बत्ती, टेलिभिजन र कृत्रिम छालाको ओछ्यानको व्यवस्था गरिएको छ ।  यो होटेल विशेष गरी कुकुरका लागि तयार गरिए पनि यहाँ बिरालोका लागि पनि व्यवस्था गर्न सकिन्छ । यस होटेलका संस्थापक स्टेल टेलरले एक विज्ञप्ति प्रकाशन गरी मानवले आफ्नो जीवनमा सबैभन्दा राम्रा कुरा पाउन चाहने हो भने उसका सबैभन्दा भक्त मित्रलाई पनि यस्तै कुरा पाउने हक हुने उल्लेख गरेका छन् । उनले जनावरलाई मनपराउने व्यक्ति भएकाले आफ्ना जनावरलाई उनीहरूले घरमा बसेजस्तै सजिलो अनुभव गर्ने स्थान हुनुपर्ने आफूहरूले ठानेको बताएका छन् ।  यस होटेलमा यी घरपालुवा जनावरले आराम मात्र पाउने भन्ने छैनन् । यहाँ उनीहरूले हड्डीको आकारमा बनेको पौडी पोखरीमा शारीरिक अभ्यास गर्नसक्छन् । यहाँ उनीहरूका लागि कृत्रिम बगैँचा छ र घरभित्र दौडनका लागि ट्रेडमिल पनि छ । यी जनावरका मालिकले उनीहरूका लागि खनिजस्नान (स्पा), केश शृङ्गार, मसाज, अनुहार लेपन, फिँज स्नान, भुवा सुकाउने तथा वास्नादार तेल मसाज जस्ता सेवा उपलब्ध गराउन सक्छन् ।  यस होटेलले यी जनाबरलाई घरदेखि होटेलसम्म र होटेलदेखि घरसम्म ल्याउन पु& याउन लिमोजिनको पनि व्यवस्था गरेको छ । सिङ्गापुरको जनसङ्ख्या ५५ लाख रहेको छ र उनीहरू अग्ला भवनमा बसोबास गर्छन् । यहाँ घरपालुवा जनावरका लागि २५० पसल छन् र यी पसल प्रायः ठूला बजार क्षेत्रमा रहेका छन् । एक व्यापारीले यस्ता जनावर तथा उनीहरूका मालिकका लागि साताको अन्त्यमा समुद्रमा घुम्न पानीजहाज सेवा समेत उपलब्ध गराएका छन् ।  
",technology
"काठमाडौं । अब फेसबुकबाटै एक ठाउँबाट अर्को ठाउँमा पैसा पठाउन सकिने भएको छ । भारतको कोटक महिन्द्रा बैंकले सामाजिक सञ्जाल फेसबुकका प्रयोगकर्ताका लागि तत्कालै एक स्थानबाट अर्को स्थानमा पैसा पठाउन सकिने (मनि ट्रान्सफर) सेवा सुरु गरिसकेको छ । उक्त सेवा अब नेपालमा पनि ल्याउन व्यवसायीहरु लागेका छन् ।  फेसबुकको माध्यमबाट कुनै पनि बैंकमा खाता भएका ग्राहकले अर्को बैंकमा रकम पनि पठाउन सक्ने बताइएको छ । भारतमा कोटक महिन्द्रा बैंकका सामाजिक सञ्जालमार्फत मनि ट्रान्सफर सेवा सुरु गर्ने पहिलो बैंक हो । उक्त बैंकका कार्यकारी उपाध्यक्ष दिपक शर्माले बैंकमा खाता नहुने ग्राहकले पनि कुनै पनि बैंकमा रकम जम्मा गर्न सक्ने बताएका छन् । साथै उनले फेसबुकको माध्यमबाट पैसा पठाउँदा वा जम्मा गर्दा अतिरित्त शुल्क नलाग्ने पनि जानकारी दिएका छन् ।  भारतमा फेसबुकका प्रयोगकर्ता तीब्र रुपमा बढिरहेका छन् । यो सेवा सुरु गर्न भारतीय राष्ट्रिय भुक्तानी निगम (एनपिसिआइ) को आइएमपिएम प्लेटफर्मको उपयोग गरिने उक्त बैकले जनाएको छ । रकम स्थानान्तरण आइएमपिएसमा जोडिएका २८ वटा बैंकहरुमा हुने बताइएको छ ।  रकम ट्रान्सफर गर्नेहरुले  केपे  वेवसाइटमा आफूलाई दर्ता गर्नु पर्ने हुन्छ । फेसबुकबाट एक पटकमा २५ सय र एक महिनामा २५ हजार भारु रकम स्थानान्तरण गर्न सकिन्छ ।   
",technology
"अचेल मोबाइल फोन  हेल्लो यन्त्र  मा मात्र सीमित छैन । अनेक गेम, संगीत, इन्टरनेट, भिडियो, क्यामरालगायतका सुविधाले मोबाइल फोन सेटको लोकप्रियता बढिरहेको छ ।तर, यसको प्रयोगमा सावधानी नअपनाउँदा फोन बिष्फोट हुने लगायतका दूर्घटना हुने गरेका छन् । त्यसैले हरेक मानिसको आवश्यकताको साधन भइरहेको मोबाइल सेट प्रयोगमा अपनाउन सकिने केही सावधानी निम्न छन्ः

(१) सकेसम्म ब्राण्डेड मोबाइल नै किन्नुस् । किन्नुअघि मोबाइल सेटमा आईएमईआई नम्बर छ कि छैन, चेक गर्नुस् । यो नम्बर सेटको खास पहिचान एवं कोड हो । जुन गुणस्तरियताको प्रतीक पनि मानिन्छ । साथै, मोबाइल सेटमा आउने अन्य एक्सेसरिजहरु इयरफोन, ब्याट्री, चार्जरहरु पनि परीक्षण गर्नुस् । मोबाइलको क्षमता अनुसार ब्याट्रीको भोल्टेज छ कि छैन विश्लेषण गर्नुस् । हामी मोबाइलमा बढी भोल्टेजको ब्याट्री होस् भन्ने खोज्छौं, तर मोबाइलको आवश्यकता र क्षमता विश्लेषण गर्दैनौं । कम क्षमताको मोबाइलमा बढी क्षमताको ब्याट्री राख्दा पड्किने खतरा रहन्छ ।

(२) मोबाइल चार्जिङ अवस्थामा प्रयोग गर्दा पड्किने खतरा रहन्छ । चार्जिङ अवस्थामा मोबाइलको मदरबोर्डमा चाप परिरहेको हुन्छ । यो बेला फोन गर्दा मदरबोर्डमा परिरहेको चाप असन्तुलित भई पड्किने खतरा रहन्छ । सस्तो खाले मोबाइलमा कमसल पार्टपूर्जा रहने हुँदा यस्तो खतरा बढी हुन्छ । त्यसैले मोबाइल चार्ज गरिरहेको अवस्थामा कहिलेपनि फोन गर्नुहुँदैन । यदि फोन गर्नैपर्ने भए चार्ज छुटाएर मात्र गर्नुपर्दछ । ब्याट्री पुरा चार्ज भएपछि चार्जर छुटाउनु पर्दछ । कतिपय ब्याट्री फुलेको पनि हुन्छ । त्यस्ता ब्याट्री यथासक्य छिटो परिवर्तन गरी नयाँ जडान गर्नुपर्दछ ।

(३) खासगरी चार्जिङ अवस्थामा अन्तर्राष्ट्रिय फोन वा मिस्ड कल आउँदा  कल बम्बिङ  हुने गर्दछ । जब ती फोन फर्काइन्छ तब यसले केही समय लिन्छ । यही बेला पड्किने सम्भावना रहन्छ । कतिपय एन्ड्रोइडयुक्त स्मार्ट फोनमा रहने मेलवेरको कारण पनि चार्जिङ अवस्थामा प्रयोग गरिँदा मदरबोर्डमा चाप परी पड्किने गरेको पाइएको छ ।

(४) सस्ता मोबाइल सेट खतरापूर्ण हुन्छ । ती सेटमा गुणस्तरहीन तथा चार्ज, ताप आदि क्षमता धान्न नसक्ने खाले पार्टपूर्जा बढी हुन्छन् । ब्याट्री र इयरफोन पनि गतिलो हुँदैनन् । कामचलाउ गुणस्तरका ती मोबाइल कालान्तरमा घातक हुने गर्छन् । बिग्रिरहने तथा चार्ज, नेटवर्क, साउण्ड आदिको अनिश्चितताले दिर्घकालीन खर्च पनि गराउँछ । त्यसैले सकेसम्म अलि महुँगो नै परेपनि ब्राण्डेड मोबाइल प्रयोग गर्नुपर्दछ ।

(५) मोबाइलमा डाउनलोड गर्ने बानी पनि कतिपयको हुन्छ । यो पनि घातक मानिएको छ । किनकी, मोबाइलमा जडित एन्टिभाइरसको क्षमता कम्प्युटरमा जत्तिको हुँदैन । त्यसैले सम्भव भएसम्म कम्प्युटरबाट डाउनलोड गर्ने र मोबाइलमा सार्नु राम्रो हो ।

(६) स्पष्ट पहिचान नभएका वाई फाईमा मोबाइल नेटवर्क जोड्नु हुँदैन । ह्याकरहरुले पनि वाईफाईमार्फत् चलखेल गर्नसक्ने खतरा हुन्छ । त्यस्तै, सार्वजनिक स्थानमा ब्लुतुथ कनेक्सन अफ गर्नुपर्दछ । नत्र ब्लुतुथ खोलिएका अरुको मोबाइल, तथा ल्यापटपहरुबाट खराब फाइल सर्ने र आफ्नो मोबाइलको अपरेटिङ सिस्टम बिग्रिने खतरा रहन्छ ।

(७) मोबाइल फोन प्रयोग गर्दा सकेसम्म यसलाई आफ्नो शरिरमा प्रत्यक्ष छुवाउनु हुँदैन । प्रत्यक्ष छुवाउँदा शरिरको इलेक्ट्रोम्याग्नेटिक रेडियसन सहनसक्ने क्षमता ह्रास हुन्छ । सम्भव भएसम्म स्पिकर अन तथा वायरलेस ब्लुतुथ टाउकोमा जडान गरी कुरा गर्नुपर्छ । लामो अवधि कुरा गर्नुछ भने ल्याण्डलाइन प्रयोग गर्नु उपयुक्त हुन्छ ।

(८) शरिरमा प्रत्यक्ष स्पर्श हुने गरी मोबाइल सेट हरघडी नबोक्नुस् । घर, अफिस आदिमा बस्दा मोबाइल टेबल वा सुरक्षित ठाउँमा राख्नुहोस् । गोजीमा बोक्दा किप्याड आफूतिर फर्काएको अवस्थामा रहनुहुँदैन । अन्यथा, शरिरको इलेक्ट्रोम्याग्नेटिक शक्ति घट्दै जान्छ ।

(९) सुत्दाखेरि मोबाइल सेट सिरानी वा बिछ्यौनामा राख्नु हुँदैन । गर्भवती महिलालाई त मोबाइल नजिक राखेर सुत्न प्रतिबन्धित नै गर्नुपर्छ । सुत्दा फ्लाइट मोड वा अफलाइन मोडमा राख्न सके इलेक्ट्रोम्याग्नेटिक प्रसार नियन्त्रण गर्न सकिन्छ ।

(१०) नेटवर्क कम टिप्ने अवस्थामा वा गाडी आदिमा हिंड्दा मोबाइल फोनको प्रयोग हानिकारक हुन्छ ।

(११) यदि मोबाइल सेट पानीमा डुब्यो वा भिज्यो भने सावधानी अपनाउनु पर्दछ । पानीबाट बाहिर निकाल्ने बित्तिक्कै ब्याट्री निकाल्नु पर्छ । सिमकार्ड र मेमोरी कार्ड पनि स्वीच अफ गर्नुपर्दछ । अब यी सबै चीजलाई सावधानीपूर्वक सुख्दा कपडाले पुछ्नुस् । पुरा नसुकेसम्म प्रयोग गर्नुहुँदैन । धेरै भिजेको छ भने सुख्खा हुन १२ देखि २४ घन्टा लाग्न सक्छ । तर कतिपयले हतारोमा हेयर ड्रायरमा पनि सेकाउने गर्छन् । तातो ड्रायरले मोबाइलको पार्टपूृर्जा पगाल्ने तथा त्यसको बाफ मोबाइलभित्र प्रवेश गरी झनै बिग्रिने खतरा रहन्छ ।

(१२) मोबाइल सेट मुखमा  होल्ड  गर्ने बानी हानिकारक हो । यो आदत नियमित गरिँदा मुखमा ट्युमर पलाउने र सालिभा ग्ल्याण्ड क्यान्सर रोग फैलिन सक्छ । साथै, माइग्रेन, टाउको दुख्ने तथा अनिद्राको समस्या पनि आउने गर्दछ ।
",technology
"विश्वको सबैभन्दा मूल्यवान कम्पनी एप्पलमा सबैभन्दा बढि तलबभत्ता कुन पदको कर्मचारीले पाउँछन् होला ? डिजाइनरले बढि पाउँछन् होला की इन्जिनियरले ? विश्वका चर्चित कम्पनीहरुका कर्मचारीले पाउने तलबभत्ता, सुविधा तथा अन्य व्यवस्थापकीय कुराहरुको बारेमा जानकारी प्रदान गर्ने साइट ग्लासडोरले एप्पल कम्पनीमा कुन पद तथा जिम्मेवारीको कर्मचारीले कति तलबभत्ता खान्छन् ? भन्ने तथ्यको खुलासा गरेको छ । एप्पलका भुतपूर्व तथा वर्तमान बेनामी कर्मचारीहरुले दिएको जानकारीका आधारमा ग्लासडोरले रिपोर्ट तयार पारेको हो । जस अनुसार एप्पलमा सबैभन्दा बढि तलबभत्ता पाउने जागिरहरु यस्ता छन्  

१. औद्योगिक डिजाइनर- वाषिर्क तलब १ लाख ६७ हजार २ सय ६० डलर । एप्पलका सस्थापक स्टिभ जब्सले एप्पल डिजाइन र प्रविधिको दोबाटोमा रहेको कम्पनी भएको बेलाबेलामा बताउने गर्थे । यसको अर्थ एप्पलले प्रविधिलाई जति महत्व दिन्छ त्यसभन्दा धेरै वा उति नै महत्व डिजाइनलाई दिन्छ भन्ने हो । डिजाइनरले एप्पलका प्रडक्टको डिजाइन कस्तो बनाउने ? कसरी उपभोक्ताको रोजाइमा पार्ने भन्ने विषयमा मेहेनत गर्दछन् । त्यसैले एप्पलमा इन्जिनियरले भन्दा बढि तलब औद्योगिक डिजाइनरले पाउँछ ।
२.वरिष्ठ हार्डवेयर इन्जिनियर   वाषिर्क तलब १ लाख ३८ हजार ७ सय ५३ डलर । औद्योगिक डिजाइनर पछि एप्पलमा सबैभन्दा बढि तलबभत्ता खाने जागिर भनेको हार्डवेयर इन्जिनिरको हो ।
३. वरिष्ठ सफ्टवेयर इन्जिनियर- वाषिर्क तलब १ लाख ३० हजार १ सय ३० डलर । यो तेश्रो उच्चतम तलब खाने पद हो ।
४. प्रडक्ट म्यानेजर- उत्पादन व्यवस्थापक पद निकै व्यस्त तथा जिम्मेवारीपूर्ण पद हो । यो पदका कर्मचारीहरुले बजार सँगै डिजाइन, सफ्टवेयर तथा हार्डवेयर इन्जिनियरसँग पनि प्रत्यक्ष सम्पर्कमा रही उत्पादनको सहज बजार व्यवस्था तथा आपूर्ति लगायतका विषयमा काम गर्छन् । यो तहका कर्मचारीको वाषिर्क तलब १ लाख २० हजार १ सय ८२ डलर हुन्छ ।
५. प्रडक्ट डिजाइन इन्जिनियर- तलब वाषिर्क १ लाख १९ हजार ७४२ डलर ।
६. मेकानिकल इन्जिनियर- वाषिर्क तलब १ लाख १९ हजार १५० डलर ।
७. हार्डवेयर इन्जिनियर- तलब वाषिर्क १ लाख १३ हजार ५७७ डलर ।
८.सफ्टवेयर इन्जिनियर- एप्पलका एप्लिकेसन तथा अपरेटिङ सिस्टमका मस्तिष्क मानिने सफ्टवेयर इन्जिनियरको वाषिर्क तलब १ लाख १० हजार ७८४ डलर हुन्छ ।
९. डाटाबेस प्रशासक- एप्पलको क्लाउडमा ठूलो परिमाणमा डाटा संचय गरिएका छन् । यस्ता डाटाको संरक्षण र प्रयोग तथा एप्पल प्रयोगकर्तामाझ पूराउने कामका लागि डाटावेस व्यवस्थापन निकै महत्वपूर्ण काम हो । त्यसैले होला एप्पलले आफ्ना डाटाबेस प्रशासकलाई उनीहरुको जिम्मेवारी बोध गर्दै वाषिर्क १ लाख ९ हजार ४१५ डलर तलब दिने गर्छ ।
१०. वरिष्ठ सिस्टम इन्जिनियर- वाषिर्क तलब भक्ता १ लाख ७ हजार ७४० डलर ।
११. परियोजना व्यवस्थापक- वाषिर्क १ लाख १ हजार ७१६ अमेरिकी डलर ।
१२. सिस्टम इन्जिनियर- वाषिर्क ९५ हजार ७१३ डलर ।
१३. वित्तिय विश्लेषक- एप्पलले केवल प्रविधि तथा डिजाइनमा काम गर्नेलाई मात्र होइन यसको वित्तिय क्षेत्रमा काम गर्ने कर्मचारीलाई पनि राम्रै पारिश्रमिक दिने गरकेो छ । वित्तिय विश्लेषकको वाषिर्क तलब ८९ हजार ७२८ डलर हुन्छ ।
१४.व्यवसाय विश्लेषक- वाषिर्क तलब ८५ हजार ८६५ डलर ।
१५. लेखा कार्यकारी- वाषिर्क तलब ७४ हजार ४५७ अमेरिकी डलर ।
",technology
"मानिसले जस्तै सोँच्ने तथा काम गर्नसक्ने मेसिनको निर्माण मानव जातिकै अस्तित्वका लागि खतरनाक भएको प्रसिद्ध भौतिकशास्त्री स्टेफेन हकिंग्सले चेतावनी दिएका छन् । बीबीसीसँगको अन्तरवार्तामा हकिंग्सले भनेका छन्,  पूर्ण कृत्रिम बुद्धियुक्त प्रविधिको विकाशले मानव जातिकै अस्तित्वलाई अन्त्य गरिदिन सक्छ । 
मोटर स्नायु सम्बन्धि रोग एमियोट्रोफिक ल्याटेरल स्क्लेरोसिस -एएलएस) बाट पीडित हकिंग्स बोल्ने लगायतका क्रियाकलाप गर्न सक्दैनन् । इन्टेलले विकाश गरेको यस्तै कृत्रिम बुद्धियुक्त प्रविधिका माध्यमबाट उनले भन्न खोजेका कुराहरु शव्दमा परिणत गरिन्छ । आफैले संवाद गर्न प्रयोग गर्ने प्रविधितर्फ लक्षित गर्दै उनले मानिसले जस्तै काम गर्न सक्ने र मानवीय बुद्धि तथा विवेकको प्रयोग गर्न सक्ने प्रविधिको तिब्र विकाश मानवीय सभ्यताकै लागि घातक हुने बताएका हुन् । वैज्ञानिक हकिंग्सले भन्न खोजेका तथा बोल्न खोजेका कुरा र उनले प्रतिपादन गर्ने सिद्धान्तलाई शव्दमा बदल्ने स्मार्टफोन कीबोर्ड एपको निर्माणमा बेलायती कम्पनी स्विफ्ट की पनि लागिपरेको छ । कृत्रिक विवेकयुक्त प्रविधिका केही परम्परागत आविष्कारहरु निकै उपयोगी भएपनि कालान्तरमा मानिस जत्तिकै वा मानिसभन्दा पनि बढि विवेकी उपकरण निर्माण हुनसक्ने तर्फ उनले संकेत गरे । मानिसले बनाएको त्यस्तो कृत्रिम विवेकयुक्त उपकरणले मानिसलाई नै बेवास्ता गर्दै आफैले आफुभन्दा अझै विवेकी प्रविधि विकाश गर्ने खतरा हुने उनले बताए । निकै धीमा जैविक क्रमविकाशमा बाँधि
",technology
"सिन्धुपाल्चोक जिल्लाका सबै गाविसमा कम्प्युटर सफ्टवेयरबाट व्यक्तिगत घटना दर्ता गर्न थालिएसँगै दर्ता प्रमाणपत्र एउटै ढाँचाको हुने भएको छ ।  जिल्ला विकास समितिसँगको सहकार्यमा सेभ द चिल्ड्रेनले गाविसलाई कम्प्युटर उपलब्ध गराएपछि सबै गाविसबाट हुने व्यक्तिगत घटना दर्ता एउटै ढाँचामा हुने भएको हो । यो आर्थिक वर्षसम्म जिल्लाका ४४ गाविसले कम्प्युटरबाटै घटना दर्ता गर्न सुरु गरिसकेको जिल्ला विकास समितिले जनाएको छ ।  चालु आर्थिक वर्षमा कम्प्युटरबाट घटना दर्ता सुरु नगरेका गाविसमा अर्काे आर्थिक वर्षदेखि त्यसो गर्न लगाइनेछ । व्यक्तिगत घटना दर्ताअन्तर्गत जन्म, विवाह, सम्बन्धविच्छेद र मृत्यु पर्दछ । पाँचवटा व्यक्तिगत घटना दर्तालाई  कम्प्युटराइज्ड  गर्दै  अङ्ग्रेजी र नेपाली दुवै भाषामा प्रमाणपत्र बनाइने भएकाले वैदेशिक रोजगारमा जानेले नोटरी पब्लिकमा गएर अनुवाद गर्ने झन्झटबाट समेत मुक्ति पाएको जिविसका कार्यक्रम अधिकृत राजुभाइ श्रेष्ठले बताए ।  श्रेष्ठका अनुसार पहिले जिल्लाका सबै गाविसमा फरक फरक ढाँचामा प्रमाणपत्र बन्ने गर्दथ्यो भने कम्प्युटर सफ्टवेयरबाट व्यक्तिगत घटना दर्ता हुन थालेपछि एउटै ढाँचामा प्रमाणपत्र बन्नेछ । हस्तलिखित घटना दर्ताबाट सम्बद्ध कर्मचारीले अनियमितता गर्नेजस्ता समस्या आइरहेका बेला यो प्रणाली प्रभावकारी हुने विश्वास लिइएको छ ।  गाविसबाट हुने सबै कार्यक्रम कम्प्युटर सफ्टवेयरबाट हुने भएपछि अनियमितता पूर्णरुपमा रोकिने जिविसले जनाएको छ । एक नगरपालिकासहित ७५ गाविस रहेको यस जिल्लामा पहिलो चरणअन्तर्गत सन् २०१२ मा परीक्षणका रुपमा कालिका, ठोकर्पा, जेठल र फुल्पिङकोट गाविसमा व्यक्तिगत घटना दर्ता कम्प्युटर सफ्टवेयरबाट गरिएको थियो ।  परीक्षण गरिएका गाविसमा काम प्रभावकारी भएपछि सन् २०१३ मा १६ गाविस र २०१४ मा २४ गाविसमा यो कार्य विस्तार गरिएको श्रेष्ठले बताए । गाविस सचिव र स्थानीय प्रशासन तथा सामुदायिक विकास कार्यक्रमका परिचालकलाई तालिम प्रदान गरेर प्रत्येक गाविसमा कम्प्युटरसमेत प्रदान गरिसकिएको छ । कम्प्युटरबारे जानकारी नभएका गाविस सचिव, गाविस सहायक र स्थानीय शासन तथा सामुदायिक विकास कार्यक्रमका परिचालकलाई तालिम प्रदान गरेर गाविसमा कम्प्युटर वितरण गर्ने गरिएको जिविसले जनाएको छ । कम्प्युटर प्रणालीबाट काम सुरु भएपछि सेवा सुविधा चुस्त र दुरुस्त हुने जिविसको दाबी  छ ।
",technology
"सूचना प्रविधिको क्षेत्रमा आएको द्रूत विकासले आज विश्वलाई एउटा कुनामा सीमित गरिदिएको छ । सूचना प्रविधिको विश्व क्रान्तिमा आधुनिक विज्ञान तथा प्रविधिको खोज तथा आविस्कारबाट आएको विभिन्न वैज्ञानिक परिणाम र तर्कले अझ यसको महत्वलाई फराकिलो बनाउँदै लगेको छ । सूचना प्रवाहको छिटो, छरितो र प्रभावकारी बन्दै गएको डिजिटल सञ्चार माध्यमको रुपमा फस्टाउँदै गएको अनलाइन मिडिया तथा सामाजिक सञ्चालन सूचना प्रविधि उपयोगिताका महत्वपूर्ण आधार हुन् । नेपालजस्तो विकासोन्मुख मुलुकमा सूचना प्रविधिको सकारात्मक तथा नकारात्मक उपयोगिता देखिन्छ, तथापि सूचना प्रविधिलाई कसरी व्यवस्थित र प्रभावकारी बनाउने भन्ने राज्यको उचित नीति नहँुदा यसलाई नियन्त्रण र नियमन गर्नु चुनौतीपूर्ण बन्दै गएको छ । एक्काइसौं शताब्दीको आधुनिक युगमा सूचना तथा सञ्चार प्रविधिको भरपुर उपयोग गर्न सकेको खण्डमा मात्रै मुलुकको सर्वाङ्गीण विकास हुन्छ । सूचना प्रविधिको महत्व र उपयोगितालाई मध्यनजर गरी नयाँ बन्ने संविधानमा यसलाई स्थान दिइनुपर्नेमा सरोकारवालाले जोड दिएका छन् । आइसिटी पत्रकार विकास मञ्चले आफ्नो चौथो वार्षिकोत्सवका अवसरमा आज यहाँ आयोजना गरेको  नयाँ संविधानमा सूचना प्रविधिको स्थान   विषयक अन्तक्र्रियामा दलका नेता तथा सूचना प्रविधिको क्षेत्रमा संलग्न व्यक्तित्वले सूचना प्रविधिको विकास र व्यावहारिक प्रयोजनका लागि उचित नीति बनाउन जरुरी भएको बताए । पूर्वप्रधानमन्त्री एवम् नेकपा (एमाले)का नेता माधवकुमार नेपालले नयाँ संविधानमा सूचना प्रविधिको महत्वलाई स्थान दिइनुपर्ने बताए ।  & हामीकहाँ सूचना प्रणालीको अभाव छ, विज्ञान र प्रविधिको आविष्कार तथा खोज, अनुसन्धानका पक्षलाई व्यवहारमा लागू गर्न र सूचना प्रविधिको माध्यमबाट सेवा सुविधालाई कसरी जनतासम्म छिटो र प्रभावकारी पु& याउन सकिन्छ भन्नेतर्फ ध्यान दिन जरुरी छ& , उनले भने । नेता नेपालले सूचना प्रविधिका नयाँ आविष्कार उपयोगमा नेपाल विकसित मुलुकभन्दा कम नरहेको तर यसको राम्रोसँग प्रयोग हुनेभन्दा पनि प्रविधिको दुरुपयोग गरेर भ्रष्टाचार तथा अन्य अपराधजन्य क्रियाकलाप गर्ने प्रवृत्ति बढेको उल्लेख गरे ।  सभासद्द्वय दीपक कुइँकेल र बहादुरसिंह लामाले सूचना प्रविधिको महत्वलाई बुझेर संविधानमै व्यवस्था गर्न जरुरी भएको र यसका लागि निर्धारित समयमै संविधान जारी गर्न आम समुदाय सक्रिय हुनुपर्नेमा जोड दिए ।  प्रेस काउन्सिल नेपालका अध्यक्ष बोर्णबहादुर कार्कीले सूचना प्रविधिले आर्थिक, सामाजिक र सांस्कृतिक क्षेत्रको विकास र प्रवद्र्धनमा खेलेको भूमिकालाई मध्यनजर गरी यससम्बन्धी राज्यले उचित नीति बनाउन जरुरी भएको बताए ।  उनले सूचना प्रविधिको सकारात्मक र नकारात्मक उपयोग भइरहेको उल्लेख गर्दै यसलाई उपयोगी र प्रभावकारी बनाउन नयाँ संविधानमा सूचना प्रविधिको महत्वलाई ध्यान दिई भिन्न संवैधानिक आयोगका रुपमा स्थापित गरिनुपर्नेमा जोड दिए ।  नेपाल पत्रकार महासङ्घका अध्यक्ष डा महेन्द्र विष्टले सूचना प्रविधिको विकास र उपयोगिताको उदाहरण पछिल्लो समय फस्टाउँदै गएको डिजिटल मिडिया  अनलाइन  जुन अत्यन्तै प्रभावकारी रहेको र यसलाई नीतिगत रुपमा व्यवस्थापन गर्न चुनौती बढेको बताए । उनले प्रविधिको प्रवद्र्धन र उपयोग गर्न नीतिगत र व्यावहारिक बनाउन संविधानमै व्यवस्था गरिनुपर्नेमा समेत जोड दिए ।  सूचना प्रविधि विभागका महानिर्देशक वीरेन्द्रकुमार मिश्रले मुलुकका ग्रामीण भेगका जनतासम्म सूचना प्रविधिको पहुँज विस्तारका लागि एकीकृतरुपमा प्रभावकारी  कार्यक्रम ल्याउन जरुरी भएको बताए ।  अधिवक्ता गान्धी पण्डित, कम्प्युटर एसोसिएसन अफ नेपाल (क्यान) का अध्यक्ष इन्जिनियर विनोद ढकाल, आइसिटी पत्रकार विकास मञ्चका महासचिव मुकुन्द्र ढुङ्गानालगायत सूचना प्रविधिको महत्वबारे प्रकाश पारे ।  त्यस अवसरमा विभिन्न क्षेत्रमा योगदान पु& याउने क्यानका अध्यक्ष ढकाल, पर्यटन पत्रकार मञ्चका अध्यक्ष शिव अधिकारी, आरोही दावाछिरी शेर्पा र व्यवसायी रामशरण कार्कीलगायतलाई मञ्चले कदरपत्रद्वारा सम्मान गरिएको थियो ।
",technology
"आइफोन लगायत एप्पलका ग्याजेटमा डाउनलोड गर्न सकिने मोबाइल एपले गएको एक वर्षमा कति कमाइ गरे होलान् ? एक अध्ययनले गएको वर्ष सन् २०१४ मा हलिउड फिल्म उद्योगले अमेरिकामा गरेको कमाइ भन्दा एपस्टोरबाट सशुल्क डाउनलोड गर्न सकिने स्मार्टफोन एपले बढि रकम आर्जन गर्न सफल भएका छन् । आइट्युन्सबाट डाउनलोड गरिने एपले गएको वर्ष अमेरिकामा १० अर्ब डलर कमाएको तथ्यांकले देखाएको छ । जबकी हलिउडले गएको वर्ष अमेरिकी बजारमा १० अर्ब डलर कलेक्सन गर्न असफल रह्यो । गएको वर्ष एंग्री बर्डस् जस्ता मोबाइल गेम एप तथा फेसबुकको मोबाइल र्फसनले सबैभन्दा धेरै लोकपि्रयता हात पारेका छन् । यस अर्थमा एप निर्माताहरुले हलिउड स्टारले भन्दा बढि रकम कमाउन सफल बनेका छन् । अझ रोचक कुरा त के भने हलिउडले भन्दा एप उद्योगले बढिलाई रोजगारी दिन समेत सफल भएको छ । सन् २००८ देखि एप स्टोरको कुल आम्दानी २५ अर्ब डलर पुगेको छ र यो बढ्ने क्रममा देखिएको छ । एप्पलले आफ्नो आइट्युन्स सर्भिसबाट बेचेका एपहरुको तथ्यांकका आधारमा एसिम्को कम्पनीले गरेको अध्ययनले स्मार्टफोन एपको बजार तिब्र गतिमा बढ्दै गएको देखाएको हो ।

गएको वर्ष हलिउडमा गार्जियन अफ ग्यालेक्सी, दी लेगो मूभी तथा हबिट फिल्म जस्ता हिट फिल्महरु सार्वजनिक भएपनि एप उद्योग हलिउड भन्दा बढि स्वस्थ देखिएको छ । एंग्री बर्डस् गेम एपको निर्माता फिनिस कम्पनी रोभियो इन्टरटेनमेन्टले गएको वर्ष हलिउड स्टार टम क्रुजले भन्दा बढि रकम यो एपबाट मात्रै कमायो । एप स्टोरबाट एंग्री बर्डस् १ करोड २० लाख जनाले खरीद गरे । खासै हिट नभएका एपका निर्माताहरुले समेत हलिउडका सामान्य अभिनेता अभिनेत्रीले भन्दा बढि रकम कमाउने गरेको एसिम्कोले जनाएको छ । हलिउडका लागि सबैभन्दा बाँझो समय मानिने जनवरी महिनाको पहिलो हप्तामा मात्रै एप्पल प्रयोगकर्ताले आइट्युन्सबाट एप खरीद गर्नका लागि ५० करोड खर्च गरिसकेका छन् । एप्पलका अनुसार गएको वर्ष एप स्टोरबाट सबैभन्दा धेरै बिक्रि भएको एप माइन क्राफ्ट हो । यो गेम एपबाट प्रयोगकर्तारुले मोबाइलमै भर्चुअल संसार खडा गर्न सक्छन् । गएको वर्षका सबैभन्दा लोकपि्रय निशुल्क एपहरुको रुपमा भने फेसबुकको मेसेन्जर एप रह्यो । दोश्रो स्थानमा वाट्स एप र तेश्रो स्थानमा स्नापच्याट रहेको छ ।
",technology
"दक्षिण कोरियाली कम्पनी सामसुङले आफ्नो बहुप्रतिक्षित ग्यालेक्सी सिरिजको नयाँ स्मार्टफोन  ग्यालेक्सी एस-६  आउँदो दुई महिनाभित्रमा सार्वजनिक गर्ने भएको छ । समाचार अनुसार स्मार्टफोन जाइन्ट सामसुङले मार्च महिनाको अन्त्यसम्ममा एस सिक्स लन्च गर्नेछ । यद्यपि सामसुङले यस विषयमा आधिकारिक रुपमा केही बताएको छैन । तर, सुत्रहरुका अनुसार मार्च २ देखि ६ तारिखसम्म हुने मोबाइल वल्र्ड कंग्रेसमा सामसुङले ग्यालेक्सी एस सिक्स सार्वजनिक गर्ने र त्यसको केही समयपछि बजारमा ल्याउने दाबी गरिएको छ ।

एक वर्ष अगाडि अघिल्लो वर्षको मार्चमा लन्च भएको ग्यालेक्सी एस फाइभ भन्दा यो नयाँ स्मार्टफोन केही एडभान्स्ड हुने बताइएको छ । एस फाइभले सोँचे मुताविक सफलता प्राप्त गर्न नसकेपछि सामसुङले त्यसको ६ महिनापछि नै मेटालिक बडी भएको ग्यालेक्सी अल्फा स्मार्टफोन ल्याएको थियो । सामसुङको आउन लागेको एस सिक्समा समेत मेटालिक बडी हुनेछ । यसमा टू के (१४४० गुणा २५६० पिक्सेल) को डिस्प्ले लगायतका फिचर्स रहने समाचार यस अघि नै आइसकेको छ । सुत्रहरुका अनुसार ग्यालेक्सी एस सिक्समा केही घुमेको (कर्भ्ड) स्क्रिन बनाउने विषयमा समेत सामसुङले गृहकार्य गरिरहेको छ ।
",technology
"तपाई हामी धेरैले गुगल अर्थ चलाएको छौं । तर, झण्डै ४० हजार रुपैयाँ शुल्क तिर्नुपर्ने पि्रमियम भर्सन  गुगल अर्थ प्रो  सायद निकै कमले चलाएका छौं । यति महंगो शुल्क पर्ने सेवा गुगलले अब निःशुल्क दिने भएको छ । यसअघि ब्यबसायिक ग्राहकलाई लक्षित गरी ल्याइएको अर्थ प्रोको ग्राहक बन्न बाषिर्क ३ सय ९९ अमेरिकी डलर तिर्नुपर्दथ्यो । गत शुक्रबार गुगल अर्थ प्रोले एक ब्लगमार्फत महंगो सेवालाई निःशुल्क बनाएको घोषणा गरेको हो । अर्थ प्रोका प्रोडक्ट म्यानेजर स्टाफोर्ड मारक्वेटले भने- हामी शनिवारदेखि नै अर्थ प्रो निःशुल्क बनाउने घोषणा गर्दछौं । 

अर्थ प्रोले हाइ रेजुलेसन भिडियो बनाउन, थ्रिडी प्रिन्टिङ गर्ने लगायतका बिशेष सेवा उपलब्ध गराउँछ जुन सामान्य भर्सनको गुगल अर्थमा उपलब्ध हुँदैनन् । पछिल्लो समयमा म्यापको क्षेत्रमा अन्य प्रतिस्पर्धीहरुको चुनौती बढिरहेको र अर्थ प्रोले पनि खासै धेरै पैसा कमाउन नसकेको अबस्थामा गुगलले यस्तो प्रिमियम सेवालाई निःशुल्क गर्ने निर्णय गरेको हो ।
",technology
"अमेरिकी शोधकर्ताहरुले मानिसको ढाडमा समेत एउटा सानो मस्तिष्क हुने तथ्य पत्ता लगाएका छन् । ढाडको हड्डीभित्र हुने उक्त मस्तिष्कले मानिसलाई भिडको बीचमा हिँड्दा वा चिप्लो हिउँ जमेको सतहमा हिँड्दा जिउलाई सन्तुलनमा राख्न र चिप्लन वा लड्नबाट बचाउने शोधकर्ताहरुको भनाइ छ ।

शोधकर्ताहरुका अनुसार यस्तो प्रकारको काम अचेतन अवस्थामा हुन्छ । हाम्रो ढाडको हड्डीसँगै हुने स्नायु कोषिकाहरुले संवेदनशील सूचनाहरुलाई एकत्रित गरी मांशपेशीहरुलाई आवश्यक मात्रामा समायोजन गर्न मद्दत गर्दछन् ।

क्यालिफोर्नियास्थित अनुसन्धान संस्था साल्कका जिव वैज्ञानिक मार्टिन गोल्डिंगका अनुसार मानिसहरु उभिँदा वा हिँडडुल गर्दा पाइतालाबाट दबाब तथा गतिका विषयमा सूचनाहरु ढाडमा हुने सानो मस्तिष्कमा प्रवाहित हुन्छन् ।

शोधकर्ता गोल्डिंगले यस अध्ययनबाट मानिसको सरीरमा हुने  ब्लाक बक्स  मा विषयमा जानकारी मिलेको छ । ढाडको हड्डीमा कसरी स्नायु संकेतहरु  इनकोड  तथा संचालित हुन्छन् भन्ने कुरा पहिलोपटक पत्ता लागेको उनको भनाइ छ ।

शोधकर्ताका अनुसार प्रत्येक मिलिसेकेण्डमा सूचनाहरु मस्तिष्कमा प्रवाहित भैरहन्छन् ।

अत्याधुनिक प्रविधिको प्रयोग गरी शोधकर्ताले स्नायु फाइबर पत्ता लगाए जसले खुट्टामा रहेका संवेदक कोषिकाको मद्दतले ढाडको हड्डीसम्म संकेत प्रवाहित गर्ने काम गर्छन् ।

उनका अनुसार यी स्नायु फाइबर आरओआरआइ न्यूरोन नामको स्नायुको अन्य समूहको साथमा ढाडको हड्डीमा रहन्छ । आर ओ आर आइ न्युरोन मस्तिष्कको मोटर क्षेत्रमा भएको न्युरोनसँग जोडिएको हुन्छ, जसले मस्तिष्क र खुट्टाको बीचमा सूचना र संकेत प्रवाहित गर्दछ ।

अर्का शोधकर्ता स्टिभ ब्यारेनका अनुसार उक्त न्युरोनले सबै सूचनाहरुलाई एकत्रित गरेर खुट्टाको चाल चल्नलाई निर्देश गर्दछ ।
",technology
"हलिउडकी सबैभन्दा शक्तिशाली महिला मध्येकी एक तथा अमेरिकाको चर्चित सोनी पिक्चर कम्पनको सोनी मूभी स्टुडियोकी सह अध्यक्ष एमी पास्कलले पदबाट राजिनामा दिएकी छिन् । गएको वर्षको अन्त्यतिर सोनीमाथि भएको साइबर हमलाका क्रममा उनका व्यक्तिगत इमेलहरु सार्वजनिक भएको घटनालाई लिएर पास्कलले राजिनामा दिएको बीबीसीले जनाएको छ । सोनीबाट अलग्गिएसँगै पास्कलले अब आफ्नै प्रोडक्सन कम्पनी खोल्नेछिन् जुन आगामी मे महिनाबाट संचालन हुने बताइएको छ । सोनीमा भएको साइबर हमलाबाट उनका कतिपय गोप्य, व्यक्तिगत तथा आपत्तिजनक इमेलहरु सार्वजनिक भएसँगै केही गोप्य तथ्यहरुको खुलासा भएपछि उनले सोही बेलानै माफी मागेकी थिइन् । उत्तर कोरियाली शासकमा आधारित द इन्टरभ्यू फिल्मको विवादका बीच सोनी कम्पनीमाथि साइबर हमला भएको थियो । आफुले आफ्नो व्यवसायिक जिवनको लगभग सबै समय सोनी पिक्चर कम्पनीमा बिताएको र सोही कारण आफु नयाँ अध्याय सुरु गर्न सक्षम भएको भन्दै उनले सोनीलाई आफ्नो घरको संज्ञा दिएकी छिन् । सोनीको सहअध्यक्षबाट राजिनामा दिएर अर्को प्रोडक्सन संस्था खोलेपनि पास्कल सोनीबाट अलग भने हुनेछैनिन् । सम्झौता अनुसार उनको प्रोडक्सन कम्पनीमा कम्तिमा आगामी ४ वर्षसम्म सोनीले नै लगानी गर्नेछ र वितरण अधिकार पनि सोनीकै रहनेछ ।

 
",technology
"चिनिया बजारमा आफ्नो प्रभुत्व गुमाएको एक वर्ष नपुग्दै स्मार्टफोन निर्माता सामसुङले अर्को ठूलो एसियाली बजार तथा विश्वको तेश्रो ठूलो स्मार्टफोन बजार भारतमा समेत धक्का खानु परेको छ । भारतीय बजारमा सबैभन्दा धेरै स्मार्टफोन बिक्रि गर्न सफल हुँदै आएको सामसुङलाई स्थानीय स्र्माटफोन निर्माता माइक्रोम्याक्सले पछाडि पारेको छ ।

बजार अनुसन्धान संस्था क्यानालिसका अनुसार भारतीय बजारमा स्मार्टफोन बिक्रिको हिसाबले पहिलोपटक सस्तो मूल्यको स्थानीय ब्राण्ड माइक्रोम्याक्सले सामसुङलाई उछिनेर पहिलो स्थानमा उक्लिएको हो ।

सन् २०१४ को अन्तिम तिन महिनाको तथ्यांक अनुसार भारतीय स्मार्टफोन बजारमा माइक्रोम्याक्सले २२ प्रतिशत हिस्सा ओगटेको छ । सामसुङको बजार हिस्सा २० प्रतिशतमा झरेको छ ।

भारत विश्वको तेश्रो ठूलो स्मार्टफोन बजार हो र धेरै मोबाइल फोन प्रयोगकर्ताले सामान्य खालका फिचर फोन छाडेर पहिलोपटक स्मार्टफोन प्रयोग गर्दैछन् । भारतमा बिक्रि हुने स्मार्टफोन मध्ये चौथाइ भन्दा बढि स्मार्टफोन १ सय डलर भन्दा कम मूल्यका हुने गरेका छन् ।

फलस्वरुप फोन निर्माताहरु विभिन्न आयस्तर भएका उपभोक्तालाई सुहाउने खालका आधारभुत र सुपथ मुल्यका फोन उत्पादन गर्न तछाडमछाड गरिरहेका छन् ।

क्यानालिसका विश्लेषक रुशाभ दोषीका अनुसार स्थानीय बजारको रुचीलाई पछ्याउनु निकै महत्वपूर्ण बन्दै गएको छ । यो मामिलामा प्रतिस्पर्धी कम्पनीहरु भन्दा माइक्रोम्याक्स अगाडि देखिएको छ ।

आफ्ना फोनलाई सस्तो मूल्यका बनाउनु तथा विभिन्न खाले स्थानीय भाषाहरु समेत फोन सेटमा उपलब्ध गराउने चतुराइँ माइक्रोम्याक्सले गरेको छ । जसका कारण मध्यमवर्गीय उपभोक्ताको बाहुल्य रहेको भारतीय मोबाइल बजारमा माइक्रोम्याक्सले सफलता हात पारेको उनी बताउँछन् ।

राजधानी दिल्लीमा मुख्यालय रहेको माइक्रोम्याक्सले आफ्ना ध्वजाबाहक स्मार्टफोनहरु, क्यानभास नाइट्रो र क्यानभास ह्यु को उल्लेखनीय व्यापार गर्न सफल भएको छ । गत वर्षको अन्तिम ३ महिनामा मात्रै माइक्रोम्याक्सले भारतमा २ करोड २० लाख स्मार्टफोन बिक्रि गर्न सफल भएकेा छ । भारतीय स्मार्टफोन बजारमा माइक्रोम्याक्स र सामसुङ पछि कार्बोन र लाभा जस्तै स्थानीय ब्राण्डको दबदबा रहेको बीबीसीले उल्लेख गरेको छ ।

 
",technology
