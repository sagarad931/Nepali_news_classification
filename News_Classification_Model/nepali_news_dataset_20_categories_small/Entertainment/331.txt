
﻿अश्मिनाका भनाइमा मानव कंकाल धेरै कुराको बिम्ब हो। सांकेतिक रूपमा विरोध हो, व्यंग्य, आक्रोश, जागरण, प्रश्न हो। उनी भन्छिन्, ‘स्टेज इज डेड! फेरि यसको अर्थ यो नलागोस्, नेपाल भन्ने देश मरिसक्यो। राज्य भूमि मात्र होइन, नीति नियम बनाउने संयन्त्र हो, सुरक्षा दिने सरकार हो। भूमि त हाम्रो साह्रै उर्बर छ नि तर, मेरो भनाइमा राज्य मरेको छ। र, कंकालले हामी सबैलाई थिचेको छ। यो कंकाल त्यही मृत राज्यको संकेत हो।’