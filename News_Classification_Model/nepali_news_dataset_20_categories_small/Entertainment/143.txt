
﻿काठमाडौ । लेखक दिनेश भुसालद्वारा लिखित ‘परदेशमा झरेको फूल’ नामक उपन्यास सार्वजनिक भएको छ ।
पुस्तकमा विदेशमा जाने नेपालीको दुःख, पीडा र सफलताको कथालाई समेटिएको उपन्यास शुक्रबारबाट बजारमा आएको हो ।
संस्कृति, पर्यटन तथा नागरिक उडड्यनमन्त्री आनन्दप्रसाद पोखरेलले मुलुकको विकासका लागि कृषि र पर्यटन क्षेत्रको राम्रो सम्भावना भएकाले त्यस क्षेत्रमा लगानी बढाएर रोजगारी सिर्जना गर्न सकिने बिचार ब्यक्त गरे ।
साहित्यकार गोविन्द गौतमले मुलुकमा रोजगारीको अवसर खोलेर वैदेशिक श्रममा जाने जनशक्तिलाई रोक्नका लागि पुस्तकले प्रेरणा दिने बताए ।
लेखक भुसालले वैदेशिक रोजगारीमा गएका श्रमिकले पठाएको विप्रेषणको केही निश्चित प्रतिशत रकमलाई ऊर्जा उत्पादनमा लगानी गरेर उनीहरुलाई लाभांश उपलब्ध गराउनुपर्ने धारणा राखे ।