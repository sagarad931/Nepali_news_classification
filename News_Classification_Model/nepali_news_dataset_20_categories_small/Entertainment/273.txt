
﻿सेतोपर्दा समीक्षा
अचेल नेपाली सिनेमा उद्योगमा ‘अर्गानिक’ शब्द निकै चलनमा आएको छ । प्राय जसो चलचित्रकर्मीहरु सिनेमाको कथालाई अर्गानिक भन्न रुचाउछन् चाहे त्यो कतैबाट तानतुन किन नहोस् । यहि वृतमा शुक्रवार देखि फिल्म ‘कालो पोथी’ पूर्ण अर्गानिक कथा लिएर आएको छ । ‘कालो पोथी’ मुगुको पृष्ठभुमीमा वालापनको कथा बोकेको खस भाषा प्रधान नेपाली फिल्म हो । सबैका वाल्यकालमा आफ्नै कथा र भोगाई हुन्छन् । सानो छदा ठूलो र महत्वपूर्णलाग्ने चिज बयस्कमा सामान्य लाग्न सक्छ । यस्तै विभिन्न घटनाहरुको पोको हो फिल्म ‘कालो पोथी’ । फिल्मको नामाकरण गरिएको कुखुरा पात्र वास्तवमा कालो नभएर सेतो पोथी  हो र यसै भित्रको कालो कथाको उठान हो।
दिदिले दिएको पेवा पोथी रातिमा बासेको निहुले बाबुले बेचिदिएपछी त्यही पोथी पाउन मुख्यपात्रले गरेको सर्घष फिल्मको मुख्य कथा हो । आमा बिहिन बाबु र दिदीको मायामा हुर्कीएको एउटा दलित बालक, हरेक सुख दु:खमा साथ दिने गैर दलित साथी, मध्यरातमा घर छोडेर जनयुद्घमा होमीने दिदी, गाउँलेलाई फिल्म देखाएर पैसा कमाउने दमाई र पोथी जसले यो फिल्ममा यि सबैपात्रहरुलाई आफै वरिपरी धुमाइ रहन्छ, फिल्म यिनै पात्र वरिपरि घुमीरहन्छ ।
दिदीले पेवा दिएको पोथीलाई परिवारकै सदस्य जस्तै बनाउनु, कुखुरो फर्काउन नसके आफ्नी बिजुली दिदी फर्कीन्न भन्ने वालमनोविज्ञानले फिल्मा अनेकन उतारचढाव ल्याईदिन्छ ।
करिब १५,२० बर्षको पुरानो कथालाई उठान गरिएको फिल्ममा हाक हालेर बोलउने, ओखलमा धान कुट्ने दृश्यले अझै अर्गानिक बनाउने काम गरेको छ ।
सिनेमामा दृश्य बोल्नुपर्छ भन्ने मान्यतालाई फिल्मले आत्मसाथ गरेको । फिल्ममा कुनै कुनै दृश्य नै आफैमा एकदमै शक्तिशाली बनेकाछन् ।
बिचविचमा बजिरहने रेडियो, पात्रले पढ्ने कविता, स्कुलमा गाईने राष्ट्र गान जस्ता कुराले घटनाको समय र विम्वात्मक संवादको काम गरिरहन्छन् ।
झण्डै डेढ दशक अगाडीको कथा भएकाले साधरण बच्चा संग ५० रुपैंया हुनु, कुखुराको मुल्य ६ सय पर्नु, फिल्मको टिकट १०० रुपैंया पर्नु जस्ता कुरा अलिक समय सापेक्ष भएनकी जस्तो लाग्छन्  ।
नजिकै पानी भएपनी सुकेको रुखमा टागीएका तारा अंकीत फेटा, पात्रले पानीमा रगत पखालेको दृश्य,संकटकालपछी गाउँ छाडेर जादाको लस्कर जस्ता सटहरु मनछुने खालका छन् ।

निर्देशकले फिल्ममा यति धेरै बठ्याई गरेका छन् आफ्नो दर्शनलाई सपनाको रुप दिएर फिल्ममा छिराएकाछन् तैपनि फिल्ममा ति दुई पक्ष स्वभाविक र बजनदार लाग्छन् ।
खस भाषामा नेपाली सिनेमाको मुलधार सम्म ल्याउने आट गर्नु र कहिल्यै क्यामेरा नदेखेका कलाकार बाट जिवन्त अभिनय निकाल्नु जस्ता काममा मिनले भरपर्दो काम गरेकाछन् । अभिनयको पाटोमा किरण को भुमिका देखिएका शुक्रराज रोकाय र प्रकाशको भुमिकामा देखिएका खड्गराजस्वभाविक बनाएको छ । चलचित्रमा देखिएका विपिन कार्की, प्रविण खतिवडा, बेनिसा हमालको अभिनयमा खोज लगाउने ठाँउ भेटिदैन् ।
मिन भाम र कालोपोथी टिमको मेहनत फिल्ममा प्रष्टै भान हुन्छ । मिनले कथालाई फिल्ममा ढाल्दा यति गहिरो सोचेका छन् हरेक सिन पर्फेक्ट बनेकाछन् । फिल्ममा प्रयोग भएका ध्वनी, झाँकी जस्ता कुराले अझ जिवन्त बनाएकाछन् । फिल्मको अर्को उत्कृष्ट पक्ष भनेको खिचाइ पनी हो अजिज जाम्भाकिएभले निर्देशकको दिमागमा भएको तस्बिरलाई जिवन्त दिएका छन् ।
साधरण कथालाई उठान गरेको फिल्मले अर्कोपाटो बाट गम्भीर बिषय उठान गरेको छ  । वालमनोविज्ञान बाट ससस्त्र द्वन्दको गम्भिर पाटो उठान गरेका छन् । समग्रमा ‘कालोपोथी’ गम्भीर दर्शन बोकेको सरल कथा हो। नेपाली चलचित्र उत्कृष्ट बन्दैन भन्ने पुस्ताका लागी ‘कालोपोथी’ हेर्नैपर्ने चलचित्र हो । मौलिक कथा र भोगोलिकतामा सिमीत रहेर पनी उत्कृष्ट फिल्म बन्न सक्छ भन्ने प्रमाण हो।
