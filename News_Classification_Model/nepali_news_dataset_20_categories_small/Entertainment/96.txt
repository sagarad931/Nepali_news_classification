
﻿काठमाडौं ।  गीतकार डीपी परिश्रमीले अन्तरमनको सुसेली सार्वजनिक गर्ने भएका छन् । संग्रहमा कविता र गीत समोवश हुने परिश्रमीले बताए । “मेरो पहिलो संग्रहको रुपमा अन्तरमनको सुसेली वैशाख महिनामा सार्वजनिक हुँदैछ,” संग्रहमा गीत र कविता गरेर ५० वटा सृजना समावेश हुनेछन् ।”
उनले गीती एल्वम “तिर्सना” पनि सार्वजनिक गर्ने तयारीमा रहेको बताए । आफ्नै एकल शब्द रहेको एल्बममा सात वटा गीत रहेका र गायक सत्यराज आचार्य, स्वरुपराज आचार्य, हेमन्त शर्मा, प्रमोद खरेल, मीलन अमात्य, आस्था रावत र राज सिग्देलले स्वर भरेका उनले बताए ।
एल्बममा शम्भूजित वास्कोटाको संगीत रहेको छ । दुई वटा गीतको म्युजिक भिडियोको छायांकन सकिसकेको जानकारी दिदै परिश्रमीले एल्बम तयार पार्न करिब तीन लाख रुपैयाँ लाग्ने बताए ।