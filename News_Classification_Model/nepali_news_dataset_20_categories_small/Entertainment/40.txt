
﻿गत बैशाख १२ मा गएको बिनासकारी भुकम्पका कारण बिस्थापित बनेका भुकम्प पिडितहरुलाई बिभिन्न संघसंस्थाहरुले न्यायो बाँडिरहेका बेला कलाकार, सेलिब्रिटी पनि समाजसेवामा तातिएका छन् । यस्तोमा मोडल दिपशिखा खड्का पनि आफ्नैं नामको फाउन्डेसनमार्फत् सहयोगमा जुटेकी छन् ।
फाउण्डेशनले गत महिनादेखि नै भुकम्प पीडितलाई ब्ल्याङकेट तथा कम्बललगायत जाडोको कपडा बितरण गर्दै आएको छ । सिन्धुपाल्चोकका करिब तीनसय घरधुरी र राजधानीका सडक पेटीमा रात बिताउँन बाध्य सय बढीलाई पनि दिपशिखाले कम्बल बाँडेकी थिइन् ।
बुधबार नै फाउण्डेसनले कागेश्वरी मनोहरास्थित थलीका तीन वडाका एक सय १० स्थानियलाई कम्बल बितरण गरेको छ । एकल महिला, दलित र बृद्धबृद्धालाई प्राथमिकतामा राखेर कम्बल बितरण गरिएको फाउन्डेसन अध्यक्ष दिपशिखाले बताईन् । यसैसाता अभिनेता कृष्ण मल्लले पनि ललितपुरका खोकना बस्तीलाई कम्बल बाँडेका थिए । भुकम्प पीडितलाई चिसोका कारण समस्या परिरहेको समाचार पढेपछि मल्लले ७० थान कम्बल सहयोग गरेको बताएका थिए । उनले पनि यसअघि सिन्धुपाल्चोकको कामिखेत पुगेर न्यायो बाँडिसकेका थिए ।