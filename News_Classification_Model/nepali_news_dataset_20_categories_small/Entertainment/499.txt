
﻿वीरगञ्ज । पछिल्लो समय निकै नै चर्चामा रहेको गीत एक मिशालको भिडियो हालै सार्वजनिक गरिएको छ ।
अनुप तिवारीको शब्द, सङ्गीत रहेको उक्त गीतमा वीरगञ्ज आइडल सुरभी मिश्रा र अनुप तिवारीको स्वर रहेको छ । लगभग ४ महिना अगाडि सार्वजनिक गरिएको उक्त गीतको अडियोले बजारमा चर्चा पाईरहेका बेला शुक्रबार एक कार्यक्रममा बीच सो गीतको भिडियो सार्वजनिक गरिएको छ ।
रन्धीर श्रेष्ठ निर्देशित उक्त भिडियोमा नायक अशोक आरयन यादव र क्रिस्टिना थापाको अभिनय रहेको छ । ए.आरएएस् प्रोडक्शन्स् अन्तर्गत निर्माण गरिएको उक्त गीतको अडियो संग्स् नेपाल मार्फत सार्वजनिक गरिएको थियो । वीरगञ्जस्थित क्यान्डी सपमा शुक्रवार आयोजना गरिएको कार्यक्रममा चर्चित शास्त्रीय संगीतकार ध्रुव सिंह ठकुरी, सई रुपक मैनाली, सिटि डान्स्का राजन रौनियार, लायन्स् क्लब सेन्ट्रल सिटिकी उपाध्यक्ष गुडी जोशी, फेस् अफ द वल्र्डकी प्रत्याशी पिंकी जोशी, युवा अभियन्ता सौराज प्रधान, नायक युवराज केशरी, मिस्टर वीरगञ्ज २०१६ निर्मल सर्राफ, चर्चित भिडियो सम्पादक रिशभ ओझा, एनपिडेलिका एसएम जहान गस्त, निर्देशक विजय ठाकुर लगायतकाको उपस्थिती रहेको थियो ।
भिडियोको शुभारम्भ कार्यक्रमका प्रमुख अतिथि समेत रहनुभएका चर्चित शास्त्रीय संगीतकार धु्रब सिंह ठकुरीले गरे । कार्यक्रममा बोल्दै वक्ताहरुले भिडियो निक्कै राम्रो बनेको र नामझैँ मिशाल कायम गर्ने बताए । कार्यक्रममा स्वागत मन्त्वय राख्दै चर्चित नायक डा. अशोक आरयन यादवले भिडियो निर्माणका लागि सहयोग गर्नुभएका सबैप्रति आभार व्यक्त गरेका छन् । सो भिडियो युट्युबमा आइतबार साँझ हाइलाइटस् नेपालको मार्फत सार्वजनिक गरिएको गायिका सुरभी मिश्राले बताइन् । कार्यक्रमको सहजीकरण सञ्चारकर्मी बिवेक कर्णले गरेका थिए ।
(भिडियो हेर्नुहोस्)
