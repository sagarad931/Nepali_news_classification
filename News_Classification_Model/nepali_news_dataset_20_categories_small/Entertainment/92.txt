
﻿काठमाडौं । दीपेन्द्रसिंह थापाको दोस्रो कविता संग्रह ‘सहयात्री शब्दहरू’ विमोचन गरिएको छ। शब्दहार क्रियसन्सद्वारा प्रकाशित यो पुस्तक प्राज्ञ श्रवण मुकारुङले लोकार्पण गरेका हुन् । समारोहमा लेखक तथा समीक्षक रामगोपाल आशुतोष र रामेश्वर राउत मातृदासले कवि थापाको व्यक्तित्व र कृतित्वमाथि चर्चा गरेका थिए । आशुतोषले कवि थापाका कविता सम्प्रेष्य र हृदयस्पर्शी रहेको बताए। मातृदासले समकालीन विषयवस्तुलाई मार्मिक ढंगले चित्रण गरिएको उल्लेख गरे। कवि थापाले पुस्तकभित्रका केही प्रतिनधि कविता वाचन गरेका थिए ।