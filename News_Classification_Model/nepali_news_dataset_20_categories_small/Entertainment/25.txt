
﻿बुधबार सार्वजनिक गरिएको फिल्म ‘फूलैफूलको मौसम तिमीलाई’को प्रोमोमा फिल्मकी नायिका निता ढुंगानाको डबल रोल देखाइएको छ ।
प्रोमोको एक दृश्यमा दुई नितालाई देख्न सकिन्छ, जहाँ हातमा फूल लिएकी निताले अर्कीतर्फ बढाउँदै भन्छिन्, ‘म तिमीसँग बिहे गर्न चाहन्छु । वील यू म्यारी मी ?’ लभ, रोमान्स, ड्रामा, एक्सन र सस्पेन्सको फ्युजन रहेको फिल्मलाई दिनेश डिसीले निर्देशन गरेका हुन् । यसअघि उनले नायिका नितालाई नै लिएर निर्देशन गरेको फिल्म ‘वडा नम्बर छ’ सफल बनेको थियो ।
पौने दुई मिनेट लामो प्रोमोमा नायक आमेशलाई बहुरुपी चरित्रका रुपमा देख्न सकिन्छ । एक दृश्यमा उनले नीताकै रुप धारण गर्दै गरेको देख्न सकिन्छ । फिल्मको शीर्ष गीतले सफलता पाईरहेका बेला प्रतिक्षित बनेको फिल्मको प्रयोगात्मक शैलीको प्रोमो सार्वजनिक भएको हो ।
फिल्म फागुन २१ मा देशभर लाग्दैछ । सोही मितिमा भुवन केसी निर्देशित फिल्म ‘ड्रिम्स’ पनि आउने भएपछि पहिलो पटक निर्माणमा समेत हात हालेका दिनेश आक्रामक प्रचारमा उत्रेका छन् ।
हेर्नुहोस प्रोमो
