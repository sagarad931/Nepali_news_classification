
﻿उपन्यास सुरु हुन्छ बाग्लुङबाट। लामो समयदेखि त्यस भेगमा खडेरी परेको हुँदा पण्डित गणेशदत्त पन्तोपाध्यायसँग सहयोग माग्ने आफन्तको संख्या बढ्दै जान्छ। गणेशदत्त सबै सम्पत्ति आफन्तलाई बाँडेर तपस्या गर्न परिवारसहित रिडीतर्फ लाग्छन्। उनका दुई छोरा छन्, विष्णुदत्त र अग्निदत्त। कान्छा विष्णुदत्तलाई जादु गरी मसानदेवीले लिएर जान्छिन्। यता बाबुआमासँगै रहेका अग्निदत्त पनि निधीनीको कब्जामा पर्छन्। यसपछि अनेक राक्षस, झाँक्रीसँग उनको लडाइँ चल्छ।