
﻿अभिनेता गिरी भने पर्दामा दर्शकले आफूलाई पाउन सक्ने भएकाले फिल्म चलेको बताउँछन्। ‘दर्शकले पर्दामा आफ्नै घर, परिवार, समाज देख्न पाए,’ गिरी भन्छन्, ‘त्यसमाथि फिल्म नसकिउन्जेल मरीमरी हाँस्न पाए।’ विषयवस्तु र हाँसो नै मुख्य कारण भएको उनको भनाइ छ।

तर, कारण यति मात्र हुँदैन। राजनीतिक अस्थिरताले दिएको विरक्तपन, देश त्यतिविघ्न गन्जागोल अवस्थामा पनि नभएको र मनोरञ्जनका माध्यम त्यति नहुँदा मान्छेलाई रमाइलोका लागि हलसम्म पुग्ने मुड बन्यो।