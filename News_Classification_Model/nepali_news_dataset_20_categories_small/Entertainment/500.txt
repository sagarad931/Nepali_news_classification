
﻿राजविराज । प्रतिभाशाली मोडेल अशोक आर्यन यादवको एक पछि अर्को म्युजिक भिडियो आउने क्रम जारी छ । पछिल्लो समय लगातार हिट गीतहरुले सफल र परिचित भएका उनको अर्को नयाँ म्युजिक भिडियो शुक्रबार मात्र सार्वजनिक भएको छ ।

धमाकेदार म्युजिक भिडियोको रुपमा ‘सानी नानी’मा उनी आकर्षक नयाँ रुपमा देखिएका छन् । म्युजिक भिडियोमा अनुप तिवारीको स्वर रहेको छ । गीतमा संगीत र लेखन सन्तोष रोकायाले गरेका छन् । यसैगरी क्यामरा र एडिटिङ रन्धीर श्रेष्ठले गरेका छन् । ए रस प्रोडकसनले निर्माण गरेको ‘सानी नानीमा’ नायक अशोक आर्यनले निर्देशन समेत गरेका छन् ।

उक्त भिडियो सङ्स नेपाल च्यानलबाट सार्वजनिक भएको हो । यस अघिका म्युजिक भिडियो ‘तेरे मेरे दर्मियान’ र ‘एक मिशाल’ भन्दा उत्कृष्ट रहेको उनको दावी छ । नयाँ म्युजिक भिडियो ‘सानी नानी’ले अझ बढी माया पाउने कुरामा आफु ढुक्क रहेको ‘न्यूज टुडे’सँगको संक्षिप्त कुराकानीमा बताए ।

(भिडियो हेर्नुहोस्)

