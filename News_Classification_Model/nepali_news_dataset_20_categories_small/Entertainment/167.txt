
﻿काठमाडौं । नेपाली फेसन डिजाइनरहरुलाई प्रर्वद्धन गर्ने उद्देश्यले गरिदै आएको बृहद फेसन डिजाइनिङ्ग प्रतिस्पर्धा ‘भोयाज अफ क्रिएसन’ को दोस्रो संस्करण आगामी जेठ ७ गते राजधानीमा हुने भएको छ ।
नेपाल इन्स्टिच्युट अफ फेसनले मंगलबार काठमाडौंमा पत्रकार सम्मेलन गरेर आगामी जेठ ७ गते राजधानीको होटल अन्नपूर्णमा प्रतियोगिताको आयोजना गर्ने जानकारी दिएको हो ।
इन्स्टिच्युटका प्रवन्ध निर्देशक अमित झाले प्रतियोगितामा ४८ जना डिजाइनरहरुले फरक फरक ‘सिक्वेन्स’मा आफ्नो सृजनालाई १० पुरुष र २० महिला मोडलमार्फत प्रस्तुत गर्ने जानकारी दिए ।
नेपालको सबैभन्दा ठूलो र बृहद फेसन डिजाइनिङ्ग इभेन्ट भनि दाबी गरिएको सो प्रतियोगिताका विजयीलाई ५० हजार नगद पुरस्कारसहित कलिउड र बलिउडको सिनेमामा डे«स डिजाइनिङ्गको अवसर उपलब्ध गराउने उनले बताए ।
प्रतिस्पर्घाको ‘सो स्टपर’ को रुपमा बलिउड अभिनेता राहुल रोय, भारतीय सुपर मोडल एव अभिनेत्री साधान सिंह र लक्कि सुरिन र्याम्पमा उत्रने छन् ।
ठाँउ नपाएर बसेका प्रतिभालाई एक्सपोजर दिने उद्देश्यले आयोजना गरिने प्रतियोगिता ह्याटसअप इन्टरटेन्मेन्टको सहकार्यमा जिरो ग्राउन्डले गर्न लागेको हो ।