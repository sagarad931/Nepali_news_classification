
﻿काठमाडौं । अहिले विश्व संगीतको बजारमा “कोल्डप्ले”को नयाँ गीति भिडियो “हिम फर दी विकेन्ड…”को चर्चाको शिखरमा छ । युट्युवमा एकै दिन २८ लाखले उक्त भिडियो खोजेपछि चुलिएको चर्चा अझै सेलाएको छैन । २९ जनवरी २०१६ मा अपलोड गरिएको भिडियो यो समाचार तयार पार्दा सम्म तीन सातामा ६ करोड ८२ लाख ३२ हजार भन्दा बढी पटक सर्च गरिससिएको छ ।

बेलायती रकब्याण्ड कोल्डप्लेको उक्त भिडियो भारतमा छायांकन गरिएको छ । भिडियोमा मुख्य मोडलको रुपमा अमेरिकी गायक वीयोन्से छन् । वीयोन्से सँगै भिडियोमा बलिउड अभिनेत्री सोनम कपुर पनि छन् । तर, उनलाई केही सकेण्ड मात्र देखाइएको छ । एक मन्दिरमा जोगी बाबाहरुले आरती गरिरहेको दृश्यबाट सुरु हुने भिडियो वीयोन्सेले बिदाइएको अभिवादन गरेर टुंग्याउछिन् । बीचमा भारतीय संस्कृती र रहनसहनलाई देखाइएको छ ।
युट्युवमा अहिलेसम्म सबै भन्दा कम समयमा धेरै सर्च गरिएको भिडियो एड्लेको “हेलो…” हो । २२ अक्टोबर २०१५ मा अपलोड गरिएको भिडियो अहिलेसम्म एक अर्ब २२ करोड २३ लाख पकट भन्दा बढी सर्च गरिएको छ ।
