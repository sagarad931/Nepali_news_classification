
﻿निर्माता तथा वितरक प्रदिप उदयले आफ्नो वुवा द्वारीका प्रसाद उदय को नाममा प्रतिष्ठानको स्थापना गरेका छन् । ‘द्वारीका उदय प्रतिष्ठान’ नाम दिईको संस्थाको स्थापना संगै दुईवटा पुस्कारको समेत स्थापना गरेको छ । पाँच लाख रुपैयाको अक्षयकोष स्थापना गरिएको स्थापना उक्त पुरस्कार वुटवललाई कर्मभूमि वनाइ निरन्तर आफ्नो क्षेत्रमा योगदान दिने एक-एक जना व्यक्तित्वलाई प्रदान गरिने  बताएको छ। द्वारिका उदय समाजसेवी पुरस्कार र द्वारिका चलचित्र पत्रकारिता पुरस्कार नाम दिईएको यि दुई पुरस्कार हरेक वर्ष एक समारोहको विच क्रमश तैतिस हजार तिन सय तैतिस र बाइस हजार दुइसय वाइस नगद रहनेछ ।
द्वारिका उदय समाजसेवी पुरस्कारका निमित्त पुरस्कार छनौटका निम्ती जिवन ओझाको संयोजकत्वमा सतिस कसौधन, कृष्ण श्रेष्ठ, अनिल श्रेष्ठ, राजु पौडेल समेतको सात सदस्य समिती बनाईएको छ । यसैगरी द्वारिका उदय चलचित्र पत्रकारिता पुरस्कारका लागी मदन पौड्यालको संयोजकत्वमा विरेन्द्र जोशी, सुमन श्रेष्ठ सहित तिन सदस्यको समिती गठन गरिएको छ । श्रावण महिनाको पहिलो साता वुटवलमा एक समारोह आयोजना गरी प्रदान गरिने प्रतिष्ठानले निकालेको प्रेस विज्ञप्तीमा जनाइएको छ ।
यसै गरि प्रतिष्ठानले हरेक वर्ष वुटवलमा नेपाली फिल्म अवार्ड गर्ने समेत निर्णय गरिएको छ । यस अवार्डमा २१ विधा सहित एउटा लाईफ टाइम अचिभमेण्ट अवार्ड समेत गरी २२ वटा पुरस्कार एक भव्य समारोह विच प्रदान गरिने पनि विज्ञप्तीमा जनाएकोछ ।