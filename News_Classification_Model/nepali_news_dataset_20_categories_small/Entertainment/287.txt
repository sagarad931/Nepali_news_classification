
﻿उषा पाण्डे|सेतोपर्दा
पछिल्लो समय कथालाई पठनको मात्र नभएर श्रव्य र दृश्यका माध्यमबाट समेत साहित्य पारखीमॉझ पुर्‍याउन थालिएको छ । रंगमञ्चमा कथा मञ्चन गरिने क्रम बढ्दै छ । यस्तै क्रममा मण्डला थिएटरमा दुई कथाकार भिन्न शैलीमा देखीए बुक लर्भस् नेपालले थालनी गरेको नयाँ कथवाचनको कार्यक्रम ‘कथाक्रम’मा । कथाकारलाई नै मञ्चमा निम्त्याएर कथा वाचन गराउने कार्यक्रम्रमा नयनराज पाण्डे र लेनिन बञ्जाडेले एक एक वटा कथा सुनाए ।
कार्यक्रममा नयनराज पाण्डले नेवारी सस्कृति र मिथको प्रयोग तथा मातृ स्नेहलाई प्रतिक बनाएर लेखिएको कथा “राजा इन्द्रलाई थाहा छ” वाचन गरे । यसैगरी लेनिन बञ्जाडेले वर्तमान समयमा आधुनिक प्रविधिको नाममा मान्छेलाई भर्चुअल बनाइसकेको सामाजिक सञ्जालले सम्बन्धमा ल्याउने खटपट र चिसो पनको कथा “अफेयरगञ्ज” वाचन गरे । कथाको भाव अनुसार ब्यागराउन्डमा सङ्गीतको समेत समायोजन गरिएको थियो र यसमा “कर्ड ब्यान्ड”ले साथ दिएको थियो ।
कथा वाचनको नयॉ शैलीको सुरुवात गर्ने उद्देश्यका साथ सुरु भएको कथाक्रम हरेक चालिस दिनमा आयोजना गरिने कार्यक्रमा ब्ुाक लभरस् नेपालका अध्यक्ष विवेक उ मिश्रले बताए ।
हेर्नुहोस् लेनिन बञ्जाडेको कथा अफेयरगञ्ज

 
हेर्नुहोस नयनराज पाण्डेको कथा ‘राजा इन्द्रलाई थाहा छ’
