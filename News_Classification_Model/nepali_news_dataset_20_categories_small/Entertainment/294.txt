
﻿उषा पाण्डे। सेतोपर्दा
असार १५ मानिसहरु खेतमा हिलो खेल्दै लागेपछी हिलो खेल्ने धान रोप्ने चलन लगभग अनिवार्य जस्तै भैसकेको छ । धान दिवश भनेरै मनाउन थालिएको यो दिनमा सर्वनाममा भने युवा जमातले कविताकै विउ रोपे र दर्शकले मन्त्र मुग्ध हुदै ताली र वाह वाही ले दाई गरे । सर्वनामले आयोजना गरेको दही चिउरा खानेकार्यक्रम तथा काब्यवर्षामा नयाँ पुस्ताका कविले पाँच मञ्चमा कविता वाचन गरे । सुदेश सत्याल, सुनिता खनाल, हेम प्रकाश मञ्जिल, रोशन पुन, शान्ति आचार्य लगायतले पाँच पाँच वटा कविता वाचन गरे । कवितामा बलत्काराको मुद्दा, इतिहासको पात्र , कर्णालीको पिडा देखि भारतिय नाकाबन्दीलाई कटाक्ष गरे ।

भर्खरै युवा अवस्थामा प्रवेश गरेका कविहरुले प्रस्तुत गरेको कविता जति बेजोड थिए उनिहरुको प्रस्तुति करण शैली पनि उत्तिकै बेजोड थियो ।
सबै कविले कण्ठस्त पारेर मञ्चमा उत्रिएका कविहरुले प्रत्येक कवितामा वाह वाही पाए ।
कार्यक्रममा आयोजक तर्फबाट बोल्दै अशेष मल्लले आफुले कवितामा सर्घष गर्दाको दिन सम्झदै मञ्चमा उत्रिएका कविताको भविष्य भएको बताए । उत्कृट कविता लेखेपनि स्पेश नपाएका प्रतिभाशाली कविलाई स्थान दिएको बताए। यि पाँच कवि नेपाली कविताको भविष्य भएको दावि गरे ।
हेर्नुहोस् सुदेश सत्यालका कविता

त्यस्तै कार्यक्रम पश्चात प्रतिक्रिया दिदै कवि विप्लव ढकालले कार्यक्रम उत्कृष्ट भएको भन्दै सर्वनामले सुरुवात गरेको यस्ता कार्यक्रमले नेपाली कवितामा ठूलो योगदान गरेको बताउदै लुकेर बसेको प्रतिभालाई प्रस्फिुटन गराउने बताए ।
करिब एक घण्टा चलेको कार्यक्रममा पहिलो चरणमा दुई दुई कविता र दोस्रो चरणमा तिन तिन कविता बाचन गरेका थिए । कार्यक्रमको संचालन कवि बाबु त्रिपाठीले गरेका थिए ।

 
