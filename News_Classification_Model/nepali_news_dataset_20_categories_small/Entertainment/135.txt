
﻿काठमाडौं । नेपाली कथानक चलचित्र ‘नार्ई नभन्नु ल–४’ले तीन दिनमा १ करोड २ लाखको ब्यापार गरेको छ । गत शुक्रबार प्रदर्शनमा आएको उक्त चलचित्रले शुक्रबार, शनिबार र आइतबार गरी एक करोड २ लाख कमाएको हो ।
शुक्रबार करिब २५ लाख कमाएको ‘नाईं नभन्नु ल–४’ले शनिबार ५७ लाख र आइतबार करिब २१ लाख ब्यापार गरेको चलचित्रका निर्देशक तथा निर्माता बिकाश आचार्यले जानकारी दिए ।
“पहिलो दिन केही कम दर्शक आएपनि दोस्रो दिन किनै राम्रो उपस्थिति रह्यो”, आर्चायले बाह्रखरीसँग साेमबार दिउसो भने, “हिजो पनि राम्रो चल्यो आजको पहिलो ‘सो’को रिपोर्ट आउन बाँकी छ ।”
काठमाडौंमा पुष्पाञ्जली र सिद्धार्थबाहेक सबै हलमा चलिरहेको चलचित्र उपत्यका बाहिरका अधिकांश हलहरुका चलरिहेको छ । आचार्यकाअनुसार ६३ वटा हलमा चलचित्र प्रर्दशन भइरहेको छ ।
चलचित्र नाईं नभन्नु ल–४ नेपालको सबैभन्दा लामो सिक्वेल निर्माण हुने चलचित्र हो । चलचित्रमा प्रियंका कार्की, पउल शाह, वर्षा राउत, आँचल शर्मा, अनुभव रेग्मीको मुख्य अभिनय रहेको छ ।