
﻿वीरगञ्ज, १८ वैशाख । रोयल ईन्टरटेन्मेन्ट एण्ड ईभेन्ट म्यानेजमेन्ट वीरगञ्जले मिस एसएलसी नारायणी २०१६ को सहभागीहरुका अभिभावकसँग अन्तरक्रिया कार्यक्रम शनिवार आयोजना गरेको छ ।
संस्थाका अध्यक्ष बिजय ठाकुरको सभापतित्वमा सम्पन्न अन्तरक्रिया कार्यक्रममा वीरगञ्जका चर्चित गायक अशोक प्रधानले प्रतियोगिताबाट सहभागिहरुमा नयाँ उर्जा थपिएको र कला क्षेत्रमा अगाडि बढ्ने टेवा पुग्ने बताए । संस्कृति लोप हुदै गएको हुनाले यसको संरक्षण र संम्बद्धन गर्न सवै लाग्नुपर्ने सुझाव दिए ।
कार्यक्रममा बोल्दै मधेसी पत्रकार समाज पर्साका अध्यक्ष एवं एनपी डेली न्युजका सञ्चालक संतोष पटेलले सहभागिहरुको उज्जवल भबिष्यको कामना गर्दै लगनशिल र अनुशासित भएर काम गरे अवश्य नै सफल हुने बताए । अन्तरक्रियामा संस्थाका प्रबन्ध निर्देशक एवं वीरगंज मोडेल युवराज केशरी, कञ्चनजंघा स्कुलका निर्देशक मार्टिन मुक्तान, फोटो पत्रकारहरु नेहाल खान, एस.एमजहाँगस्त, दिपक चौरसिया लगायतकाले शुभकामना दिए ।
नारायणी अञ्चल स्तरीय मिस एसएलसी नारायणीको फाइनल आउँदो जेठ १ गते वीरगञ्ज आदर्शनगर स्थित टाउन हलमा हुने र सो समारोहमा नेपालका चर्चित हस्तीहरुको उपस्थिति रहने वीरगञ्जका युवा मोडेल युवराज केशरीले बताए । नारायणी अञ्चलका १५ जना सहभागी रहेको र उनीहरुलाई चर्चित व्यूटिसियन गुडी जोशी ,गायक अशोक प्रधान ,मोडेल युवराज केशरी, कोरीयोग्राफर विजय ठाकुर लगायतकाले प्रशिक्षण दिइरहेका छन् ।
प्रतियोगितामा आरती श्रेष्ठ, स्वातिका ठकुरी, प्रसन्न पोखरेल, मिना लामा, देवीका राई, अंकिता कर्ण, किरण बस्नेत, प्रिंयका चौरसिया, इमा गुप्ता, आंचल कर्ण, रोजश्री चौरसिया, स्वेता श्रीवास्तव, अलिशा घले, अस्त्र उपाध्याय, चन्दा परियार लगायतका युवतीहरुको सहभागि रहेको छ ।