
﻿उषा पाण्डे। सेताेपर्दा
पछिल्लो समयका चर्चित कवि तथा गजलकार असीम सागर ‘जोगमाया चापागाईं गजल पुरस्कार २०७३’ बाट सम्मानित भएका छन् । जोगमाया चापागाईं प्रतिष्ठानले बुधबार डिल्लीबजार स्थित सर्वनाम थिएटरमा कार्यक्रम आयोजना गरेर उनलाई गजल विधामा उत्कृष्ट रचना गरेको भन्दै सम्मान गरेको हो ।
नगद रु‍ २५ हजार रुपैयाँ राशिको यो पुरस्कार यसै वर्षदेखि स्थापना भएको जानकारी प्रतिष्ठानका संयोजक प्रदीप चापागाईंले दिए । कार्यक्रममा बोल्दै प्रमुख अतिथी ज्ञानुवाकर पौडेलले असीमका गजल तथा कविता अग्र्यानीक र जनमानसमा मनछुने खालका हुने बताए । साथै पौडेलले धेरै पुरस्कार वितरण पश्चात विबादस्पद हुने दावि गदै आयोजक संस्था र निर्णायकले सहि मान्छेलाई पुरस्कार दिएकोमा आयोजकलाई धन्यवाद दिए ।
सम्मान कार्यक्रममा करिब आधा दर्जन गजल र दुई कविता समेत वाचन गरेका कवि असिमले आफुलाई यो पुरस्कारले अझै धेरै जिम्मेवार बोध गराएको भन्दै पाठक तथा आयोजक प्रति कृतज्ञता जाहेर गरे ।
उनकी हजुरआमा योगमायाको क्यान्सर रोगका कारण निधन भएको थियो । साहित्यमा मात्र नभई क्यान्सर पीडितका लागि पनि प्रतिष्ठानले सहयोग गर्ने जानकारीसमेत दिए । कवि असीम सागरका एउटा गजल एल्बमका साथै दुई गजल कृति छन् ।