
﻿उषा पाण्डे।सेतोपर्दा
वैदिक कालदेखि नै नारीलाई दोस्रो दर्जामा राखिएको छ । पुरुषको अह्म, ईष्या र घमण्डको चपेटामा पारिएका आमाहरु अनि कहिले पिता त कहिले कुनै अहम्को रापले जलेको पुरुषको इसारामा नाच्नु पर्ने छोरीको पीडाको जलन हो यस्तै कुराहरुको उठान गर्दछ नाटक ‘माधवी’ ।

विश्वामित्रले गुरु दक्षिणामा मागेको आठ सय अश्वमेधी घोडाको खोजीमा निस्किएका शिष्य गालव आफ्नो वचन तोड्नु भन्दा मृत्यु रोज्न तयार हुन्छन् । तर दानवीर राजा यायातीका बारेमा थाहा पाएपछि सहयोगको भीख माग्न पुगेका गालवलाई आफ्नो यसका लागि आफ्नी पुत्री माधवीलाई दानमा दिन्छन् । चिरकौमार्य प्राप्त माधवीको रुप, यौवन र माधवीबाट जन्मिने हरेक बालक चक्रवर्ती राजा बन्ने आर्शिवाद पाएकी हुन्छिन् । जसका कारण जुन सुकै राजा महाराजा पनि सम्झौता गर्न तयार हुने थिए र गालबलाई आफूसग भएका अस्वमेधी घोडा दिन तयार हुने थिए ।

दरबार छोडेर आश्रम निवासी भएका राजा आफ्नो नाम र ससारका अगाडी आफ्नो त्याग देखाउनका निम्ति आफ्नै छोरीलाई अपरिचित गालब सग पठाउछन् । कसैको जीवन बचाउन कसैको इज्जत बचाउन भोग्या हुनुपर्ने नारी परुुषका नजरमा सदैब कमजोर र उपभोगको साधनका रुपमा मात्र प्रयोग हुने गरेको इतिहासको दस्ताबेज हो नाटक माधवी । तीन वटा राजाका प्यास मेटाएर हरेक पटक सन्तानबाट टाढा भएकी माधवी आफूले प्रेम गरेका गालबका निम्ति गुरु विश्वामित्रका आश्रममा समेत रहेर सेवा गरेकी छिन् । आफ्नो स्वार्थ पूरा भएपछि पन्छिन खोजेको महान चेला गालब पुरुषार्थका् अहम्मा अन्धो भएको पुरुष हो ।
आफ्नो उद्देश्य प्राप्त भएपछि धर्म, नैतिकता र मर्यादाको नामबाट बिमुख नहुनका लागि माधवीलाई त्याग्नु वास्तवमा ओइलिएको यौवन र रुपबाट टाढा हुने बहाना मात्र हो ।
आफूसग जोडिएका हरेक मर्दको खुसीमा आफुलाई समर्पन गरेकी माधवी एक अनिश्चित भविष्यका साथ अगाडि बढ्छिन् । वास्तवमा नारी यस्तो मन हो जो आफू जलेर अरुलाई न्यानो दिइरहेको हुन्छ । समाजले खेल्ने यस्तो खेलको कथा हो नाटक जहा हरेक नारीले आफू कदापी आफ्नोलागि बाच्न पाउदिनन् ।

माधवी एक ऐतिहासिक पात्र जसलाई मदनमणि दिक्षितले आफ्नो कृति माधवीमा भित्र्याका छन् भने भारतिय लेखक भिष्म साहनीले पनि आफ्नो नाटकको मुख्य पात्रका रुपमा उतारेका छन् । यहि नाटकलाई नाटकको रुप दिएका छन् टङ्क चौलागाईले । टंक चौलागाईको निर्देशन रहेको नाटकमा यस नाटकमा जीवन बराल, घिमिरे युवराज, अर्चना पन्थी, प्रदिप रेग्मी, सरोज अर्याल, राम केएसी, किशोर कुमार चौलागाई, सविन कट्टेल, शुवी लामा लगायतका कलाकारले अभिनय गरेका छन् । नाटक मंगलबार बाहेक हरेक दिन साँझ सवा पाँच बजे शिल्पी थिएटर बत्तिसपुतलीमा साउन ३१ सम्म नियमित मञ्चन हुनेछ ।
तस्विर:आलेजिवन शिल्पी थिएटर