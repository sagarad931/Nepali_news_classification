
﻿प्रेमको पवित्रता, उच्चता र महानतामाथि यति धेरै लेखिएका र बोलिएका छन् कि अब यसबारे केही भन्न सायदै आवश्यक छ । तर, विडम्बना के छ भने प्रेमको खाँट्टी प्रतीक गरिबको झुपडी होइन, ताजमहल भइदिन्छ । हामी यस्तो युगमा बाँचिरहेका छौँ, जहाँ हाम्रा दुःखसुख पैसाले निर्धारण गरिदिन्छ । मायालु हुन माया गर्ने मुटु हुनुमात्रै पर्याप्त छैन, बगलीमा पैसा हुनु पनि जरुरी छ। आजको निर्मम सत्य यही हो । भ्यालेन्टाइन्स डे अर्थात् पिरती दिवस नजिकिँदै गर्दा अनिल यादवले शहरको प्रेम ज्वरोमात्रै मापन गरेका छैनन्, प्रेममा घुसेको पैसाको चुरीफुरी पनि अवलोकन गरेका छन्।