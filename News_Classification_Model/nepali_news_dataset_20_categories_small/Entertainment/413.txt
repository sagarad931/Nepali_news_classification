
﻿३० वर्ष नेपाल वायुसेवा निगममा कलाकारी जागिर खाएका रञ्जितले तीन महिने माउन्टेन फ्लाइट गर्ने अवसर पाए। नेपाललाई चिनाउनका लागि हिमालको दृश्यसहितको परिचय पुस्तिका निकाल्ने निगमको योजना थियो। हिमालको हवाईयात्रा गर्ने अवसर पाएपछि रञ्जितले हिमाली दृश्यलाई समेत क्यानभासमा कैद गर्न थाले। पोखरामा जन्मिएर सानैदेखि हिमालसँग अभ्यस्त रञ्जितले हिमालको हवाई यात्रापछि त्यसलाई चित्रका रुपमा उतार्न थाले। आफूले बनाएका सबै चित्रका आयाम र पक्षमा आफुलाई उभ्याउनु उनको विशेषता हो।