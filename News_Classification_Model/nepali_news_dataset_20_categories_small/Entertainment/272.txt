
﻿नेपाली सिनेमा जगतको चर्चित चलचित्र ‘लुट’को सिक्वेल चलचित्र ‘लुट २’ को टिजर सार्वजनिक भएको छ । नेपाली सिनेमा जगतमा झण्डै झण्डै संकटकालको घोषणाको तयारी गर्नै लाग्दा रिलिज भएको लुटले नेपाली चलचित्रको धार नै परिवर्तन गर्‍यो । त्यही चलचित्रको सिक्वेल अर्थात ‘लुट २’को टिजर सार्वजनिक भएको छ ।
प्राय पुरानै कलाकार देखिएको चलचित्रमा हाकु कालेको चरित्र मा देखिएका सौगात मल्ल र दयाहाङ्ग राई लाई हाईलाइट गरिएको छ । पुरानै चर्चित डाइलग ‘काठमाण्डौ शहर हेर्दा लाग्छ रहर’ लाई टिजरमा दोहोर्‍याइएको छ।
सौगात मल्ल, दयाहाङ्ग राई, कर्म, रिचा शर्मा, विपिन कार्की, प्रविण खतिवडा, सुशिल राज पाण्डे, प्रदिप राव न्यौपाने लगायतको अभिनय रहेको लुट २ लाई निश्चल बस्नेतले नै निर्देशन गरेका हुन। प्रिन्सेस मुभिज ब्ल्याक हर्स पिक्चर र पपकर्न पिक्चरको प्रस्तुति रहेको चलचित्र लुटलाई माधव वाग्ले र नरेन्द्र मर्हजन ले निर्माण गरेका हुन् ।  कालिप्रसाद बास्कोटाको संगीत रहेको चलचित्रलाई पुरुषोत्तम प्रधानले खिचेका हुन् भने सुरेन्द्र प्रधान ले सम्पादन गरेका हुन। लुट २ को फाल्गुण १३ गते देखि देशभर प्रर्दशन मिती तोकीएको छ ।
हेर्नुहोस टिजर
