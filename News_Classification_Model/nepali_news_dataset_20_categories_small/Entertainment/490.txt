
﻿सेताेपर्दा
अहिले युवापुस्तामा रंगमञ्च प्रतिको लगाव बढ्दैछ । यस्तै नया पुस्ताका युवाहरुले तयार गरेको नाटक ‘निर्वाण’ सर्वनाममा मञ्चन भैरहेकोछ । सर्वनाम नाटकघरले नियमित रुपमा सञ्चालन गर्दै आएको रंगप्रशिक्षणका प्रशिक्षार्थी समुहले तयार गरेको नाटक निर्वाणमा यस्तै कुरा देख्न पाइन्छ । भगवान बुद्धको कथाको मिथलाई उठान गरेपनि नाटकलाई नया शैली र नया कथाबाट प्रस्तुत गरिएको छ । चक्रवर्ती राज्यमा राजकुमार योगी हुने योग रहेको भविष्यवाणी सुनाएपछी तनावमा रहेका चक्रवर्ती राजा जसले सम्पूर्ण सुख सयल दिदा पनी दरवारमा शान्ती पाउन नसक्ने राजकुमार अन्तत जंगल पस्छन् । नाटकले राजकुमार जंगल पसेपछी अर्को मोड लिन्छ । जंगलमा तपस्या भंग गर्न आउने सुन्दरी, बाराम्बार राजकुमारलाई आइरहने सपना र बुद्धको मार्गमा हिड्न सिकाउने साधु जस्ता पात्रहरुले नाटकलाई अनेकौ मोडमा पुर्याइदिन्छ ।
नाटक निर्वाणमा अभिनय गर्दै कलाकार
सर्वनाम दशँै ब्याचको लेखन तथा निर्देशन रहेको नाटक निर्वाणमा नीतान्त मल्ल दहाल, रिनेक्स बस्नेत, सगुन तामा¨, प्रकाश दहाल, सुजिता अधिकारी, रोशन अर्याल, सुजन पौडेल, स्वप्नील शाही खड्गी, शर्मिला नगरकोटी, प्रकाश के.सी, सुदर्शन अर्याल, रमेश अधिकारी, शिशीर बाग्ले, सनम अधिकारी, मनिष सोती, सुदिप बराई, प्रविन न्यौपाने, नबिन अर्याल, शान्ताकरम थापा लगायतको अभिनय रहेको छ ।
भर्खरै रंगमञ्चमा पाइला टेक्दै गरेका कलाकारहरुको आफ्नै लेखन तथा निर्देशन रहेपनी नाटकमा निर्वाह गरेका चरित्रमा कालकार हरुले न्याय गरेकाछन् । राजकुमारकाको भुमिकामा देखिएका रिनेक्स बस्नेत, राजाको भुमीका देखिएका नितान्त मल्लले आफ्नो भुमिकामा प्रभाव छाडेका छन् ।
नाटक निर्वाणमा अभिनय गर्दै कलाकार

नेपाली रंगमञ्चमा अहिले यी कलाकारहरुले चालेको सानो पाइला भविष्यमा ठूलो लेखक , निर्देशक तथा कलाकार हुनसक्ने बताउदै । नया रंगकर्मीको उत्साहजनक प्रस्तुतिबाट आफू खुशि भएको र नेपाली रंगमञ्चको भबिष्य उज्वल देखेको सर्वनामका निर्देशक अशेष मल्लले बताए ।
नाटक यही पौष १० गते सम्म हरेक दिन बेलुका ४ः३० बजे सर्वनाम थिएटरमा नियमित रुपमा मञ्चन भैरहेकोछ ।
नाटक निर्वाणमा अभिनय गर्दै कलाकार