
﻿सेतोपर्दा।काठमाण्डौं
कवि तथा गितकार दिनेश अधिकारीले कविता वाचनबाट उठेको रकम ‘धुर्मुस-सुन्तली फाउण्डेशन’लाई दिएका छन् । अमेरिका भ्रमणको सिलसिलामा गत असार १२ गते का दिन सशुल्क राखिएको कार्यक्रम “ अक्षरहरूमा दिनेश अधिकारी“ बाट उठेको रकम मध्ये खर्च कटाएर बाँकी रहेको रकम वुधबार कलाकार कुन्जना घिमीरेलाई अधिकारी हस्तानान्तरण गरेका हुन् । अन्तरराष्ट्रिय नेपाली साहित्य समाज न्यूयोर्क च्याप्टर , नेपाली(अमेरिकन कलाकार संघ र सम्प्रेषण कार्यक्रम ह्वाइट हिमाल टेलिभिजनको संयुक्त आयोजनामा न्यूयोर्कमा भएको कार्यक्रमबाट  एक लाख छ हजार छ सय पचास रुपैया बचत भएको थियो । कार्यक्रममा गायक यम बराल र जगदीश समालबाट अधिकारीका केही गीतहरु गाएका थिए भने एकल कविता र गीत वाचन गरेका थिए ।

 
पछिल्लो समय हास्यकला क्षेत्रमा चर्चित जोडि सिताराम कट्टेल र कुन्जना घिमीरे सुन्तली धुर्मुस फाउण्डेसन मार्फत भुकम्प पिडीतका घर बनाउने काम गरेकाछन् । मानवीय तथा सामाजिक काममा प्रसंशनीय ढंगबाट क्रियाशील “ धुर्मुस सुन्तली फाउण्डेशन“ बाट प्रभावित भएर सानो सहयोग गरेको दिनेशले सेतोपर्दालाई बताए ।