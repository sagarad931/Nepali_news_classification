
﻿लामो समय निर्माणमा खर्चेर पनि पटक पटक रिलिज मिति स्थगित गरेको फिल्म ‘राहदानी’ ले अन्ततः चैत १२ मा आउने पक्कापक्की गरेको छ । सोही तयारी स्वरुप यतिबेला फिल्मले प्रचारका हतियारहरु बजारमा फाल्न थालेको छ ।
पत्रकार डब्बु क्षत्रीको निर्देशन रहेको ‘राहदानी’ ले रिलिजको एक महिनाअघि रिमा विश्वकर्मा फिचरिंग आइटम सङ सार्वजनिक गरेको छ ।गुन्यु चोली लाउँदिन म मिनी स्कर्ट लाएँरोदीघर जन्न म त डिस्को तिर धाएँगाउँघरकी पार्वतीमा भएँ पारोशहरीया ठिटालाई पर्ला गाह्रो…
युट्युव मार्फत् सार्वजनिक गरिएको उक्त गीतमा रीमालाई पारो चरित्रमा नचाएका छन् राजु शाहले । निर्देशक क्षत्रीकै रचना रहेको गीतमा स्वर दिएकी छन्, दुर्गा खरेलले । आइटम डान्स भनिएपनि प्रचलित फर्मुला अनुसार जम्न सकेको छैन । गीतले वर्णन गरे अनुसार पार्वतीबाट पारो बनेकी आइटम गर्ललाई दृश्यांकन गर्न र लोकेसन छनौटमा चुकेको देखिन्छ । गीतमा चेतन सापकोटाको संगीत छ ।


बैदेशिक रोजगारका विभिन्न समस्यालाई उठाईएको यस फिल्ममा दयाहाङ राई, सृजना सुब्बा, रुपा खनाल, अशोक रिजाल, बिनिता घिमिरे, नविन लम्साल, मोनिका दाहाङ, फुपु तेन्जिङ शेर्पा, विधा कार्की, विकाश जोशी, अस्मिता बस्नेत, लक्ष्मण बिक्रम बस्नेत लगायतको अभिनय रहेको छ ।