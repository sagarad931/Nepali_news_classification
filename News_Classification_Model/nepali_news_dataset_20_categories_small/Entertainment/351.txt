
﻿सेतोपर्दा।काठमाडौं
वारी जमुना पारी जमुना गीतका गायक खेमराज गुरुङको बिहीबार अपरान्ह निधन भएको छ । जन्डिस भएर कलेजोमा समस्या आएपछि डेढ हप्ता अघि चाबहिलस्थित मेडिकेयर अस्पतालमा भर्ना गरिएका ४१ वर्षीय गायक गुरुङको उपचारका क्रममा बिहीबार साँझ निधन भएको हो ।
कलेजोमा समस्या आएका उनको उपचारका क्रममा मृगौलामा पनि समस्या आएपछि स्वास्थ्य जटिल बनेको थियो ।
संखुुवासभामा जन्मिएका गुरुङको स्वास्थ्य अवस्था गम्भीर बनेपछि बिहीबार एयर एम्बुलेन्सबाट दिल्लीको मेदान्त अस्पताल लैजाने तयारी गरिएको थियो ।
तर डाक्टरहरुले अबस्था गम्भिर भएको बताएपछि भेन्टिलेटरमा राखेर उपचार भैरहेको थियो। त्यतिन्जेल शव महाराजगन्जस्थित त्रिवि शिक्षण अस्पतालमा राख्ने तय गरिएको छ । गुरुङले ’वारि जमुना पारि जमुना’ सहित उनले जीवन, जीवन–२, अनमोल, धरान–पोखरा, सोल्टी, आलुतामा, ढाक्रे, ढाक्रे (लोकगीत) र घुमफिर एल्बम बजारमा ल्याएका थिए ।