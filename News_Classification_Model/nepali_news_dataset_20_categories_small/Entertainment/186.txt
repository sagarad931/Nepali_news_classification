
﻿काठमाडौं । गायिका आस्था राउतले नयाँ गीत ‘परिवर्तनशिल छ समय’ सार्वजनिक गरेकी छन् । आफ्नो जन्मदिनको अवसर पारेर शुक्रबार उनले नयाँ गीत सार्वजनिक गरेकी हुन् ।
गीतमा शब्द सुशील सुवेदी र मानव सुवेदीको रहेको छ भने संगीत मानव सुवेदीको रहेको छ । संगीत एरेजमेन्ट उदयरा पौडेलले गरेका छन् भने फोटोग्राफी निर्देशन राजेन्द्र सापकोटा र सम्पादन जगदिश न्यौपानेले गरेका छन् ।
सँधै अरुलेभन्दा फरक प्रक्रितिको गीत गर्न रुचाउने आस्थाले ‘परिवर्तनशिल छ समय’ पनि फरक धारको गीत भएको बताइन् । “प्रक्रिती, जिन्दगीको आरोह अवरोह र केही गर्न सकिन्छ भन्ने सन्देश यो गीतले दिन्छ”, आस्थाले भनिन्, “मैले नयाँ गर्ने प्रयाश गरेको छु ।”
आफूलाई सँधै चूनौतीपूर्ण काम गर्न मन लाग्ने भन्दै उनले भनिन्,“मेरो गीतहरु चेतनामुलक हुन्थे, डान्सिङ नम्बरजस्ता हुन्थे तर यो ति भन्दा फरक छ, जिन्दगीको केही गर्न बाँकी नै छ भन्ने सन्देश दिने खालको छ । तर, पनि स्रोताले मन पराउनु हुन्छ भन्ने अपेक्षा गरेकी छु ।”
गीतमा सारङगी, सितार, धिमे, मादल, किवोर्ड, गितार, जर्मन फ्यिुटलगायत १० वटा लाइभ बाजा प्रयोग गरिएको गायिका राउतले बताइन् ।
समय अभावका कारण म्युजिक भिडियो बनाउन नसके पनि तत्काललाई लिरिकल भिडियो सार्वजनिक गरेको बताइन् । “अहिलेलाई लिरिकल भिडियो ल्याएको छु, यो पनि निकै राम्रो बनेको छ”, उनले भनिन्, “मार्क–२ क्यामेरा प्रयोग गरिएको छ । भिडियो आउन तीन महिना जति लाग्नसक्छ ।”
चौबन्दीमा पटुकी, झुम्के बुलाकी राउताका चर्चित गीत हुन् ।