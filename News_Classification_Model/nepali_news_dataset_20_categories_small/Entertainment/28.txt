
﻿शैली थिएटरले फाल्गुनको दोस्रो सातादेखि शुरु गर्ने सातौं राष्ट्रिय बाल नाटक महोत्सवमा मन्चन गर्ने नाटकको स्क्रिप्ट छनोट गरिएको छ । कमलपोखरीस्थित रुसी साास्कृतिक केन्द्रमा  साता दिनदेखि चल्ने महोत्सवमा १३ नाटक छानिएको हो ।
शैली थिएटरका अध्यक्ष नबराज बुढाथोकीले भुकम्प र लगत्तै भएको नाकाबन्दीको प्रतिकुल अवस्थामा पनि महोत्सव गर्न सबैको सहयोग मिलेको बताउँदै भने, ‘साथीहरूको सहयोगले हामीलाई अझ उत्साही बनाएको छ । हामीले २३ वटा दर्ता भएका नाटकबाट १३ नाटकलाई मात्र समाबेस गरेका छौं ।’
महोत्सवमा यस बर्ष पुरस्कारको राशि र बिधामा केही थप गरिएको आयोजकले जनाएको छ । शैली उत्कृष्ट अभिनयका दुईलाई जनही सात हजार रुपैयाँ, चेखव उत्कृष्ट निर्देशकलाई पाँच हजार, बालकोसेली उत्कृष्ट नाटकलाई पनि पाँच हजार र शैली प्रोत्सान पुरस्कार दुई जनालाई तीन हजार रुपैयाँ बनाइएको बताइएको छ । महेश पौड्यालको अनुबादमा रुसि लोककथामा आधारित नाटक नाटक ‘नुनको कथा’ पनि महोत्सवमा अप्रतियोगीका रुपमा देखाइने छ ।
महोत्सवमा मन्चन हुने नाटकहरुमा ओसिड नेपालको ‘कुमारी’, प्यराडाइस स्कुलको ‘शिशिर बसन्त’, विल्सन एकडेमीको ‘ओइलाएको फूल’, साहरा नेसनल स्कुलको ‘फालिएका हिराहरु’, बिद्या बिकास बोर्डिङको ‘अपराजिता’, आइडल उच्च माविको ‘टुटेको सपना’, लालिगुराास बाटिकाको ‘ब्वाासाहरु’, सांस्कृतिक सस्थान १९ औं ब्याचको ‘सााघुरो दलान’, सरस्वती कुन्ज उच्च माविको ‘बिदेश मोह’, जनबिकास माविको ‘परिवर्तन आफैंबाट’, न्यु सनसाइन स्कुलको ‘सम्बोधन’, साउथ वेस्टर्न स्कुलको ‘आमाको माया’ र कन्सटलेसन एकडेमीको ‘गलत बाटो नरोजौा’ रहेका छन् ।