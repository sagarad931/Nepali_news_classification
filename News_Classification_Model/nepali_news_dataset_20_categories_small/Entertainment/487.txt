
﻿ढाकामा भएको १७ औंँ बाइनालेमा नेपालका चार कलाकारका कलाकृति छनोट भएका छन्। 

विश्वका ५४ देशका कलाकार सहभागी रहेको सो प्रदर्शनीमा नेपालबाट रवीन्द्र श्रेष्ठ, जुपिटर प्रधान, कर्मा छेटु गुरुङ र लक्ष्मण श्रेष्ठ छानिएका हुन्। विश्वका कलाकारलाई हरेक दुई वर्षमा बङ्गलादेशको राजधानी ढाकामा सन् १९८२ (विसं २०३९तिर) देखि बङ्गलादेश शिल्पकला एकेडेमीले जमघट गराउँदै आएको छ। प्रदर्शनीमा बङ्गलादेशका दुई सय २० र अन्य देशका १४३ कलाकारका कलाकृति राखिएको छ।