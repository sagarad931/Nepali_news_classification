
﻿काठमाडौं । क गायक कुमार बस्नेतले नेपाली संचार माध्यमले नेपाली कला साहित्यलाई प्राथमिकता दिन छाडेको गुनासो गरेका छन् । आफ्नै संस्कृती र पहिचान झल्किने भन्दा पनि विदेशी संस्कृतीको नक्कल गरिएका सामग्रीलाई संचार माध्यमले प्राधमिकता दिएको उनले बताएका हुन् ।
“हाम्रा संचार माध्यमहरुले ९० प्रतिशत भन्दा बढी गीत हिन्दी र अंग्रेजी बजाइरहेका छन्, यसको मारमा नेपाली कला, साहित्य र समग्र संस्कृतीको उत्थान तथा संरक्षणमा नै नकारात्मक असर गरिरहेको छ”, गायक बस्नेतले बाह्रखरी सँग भने, “प्रशारण माध्त्तयमले कम्तीमा ६० प्रतिशत मौलिक सामग्री प्रयोग गर्नु पर्ने वाध्यकारी नियम छ । तर, त्यसको पालना भइरहेको छैन ।”
जिम्मेवार निकायमा बस्ने ब्यक्तिको लापरवाही र देशप्रतिको सम्मानको भावना नहुनु र मौलिकताको महत्व बुझ्न नसक्नु यसको कारण भएको बस्नेतको भनाई छ । “हाम्रो मौलिक पहिचान नै हाम्रो पहिचान हो, इज्जत हो” यसलाई बुझ्न सक्ने ब्यक्ति यसको पालना गर्ने र गराउने ठाउँमा पुग्नुपर्छ” गायक बस्नेतले भने, “तर, यहाँ राजनीतिक आस्थाका आधारमा नियुक्ति लिने र दिने परिपाटी छ, यसको अन्त्य नभएसम्म हाम्रा कला साहित्यको संरक्षण र संबद्र्धन हुँदैन ।”
कलाकारहरुले आफ्नो उर्जाशील समय देश र नागरिकका लागि खर्चिए पनि राज्यले भने उनीहरुलाई उचित सम्मान गर्न नसकेको उनको गुनासो छ ।