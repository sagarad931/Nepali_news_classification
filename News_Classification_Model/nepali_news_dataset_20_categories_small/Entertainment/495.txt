
﻿थारु समुदायमा एउटा नृत्य निकै प्रचलित छ, सख्या। पछिल्लो समय लोप हुने अवस्थामा पुगेको यो नृत्य दशैंको अष्टमीदेखि दशैंभरी चल्छ। सख्या नाच्दा हातमा मजुरा नामको छिनछिन बज्ने बाजा लिइन्छ। मजुरामा जोडिएको रंगीबिरंगी भुरभुराको रङले नृत्यलाई झनै रंगिन बनाउँछ। भुरभुरा भन्नाले मजुरासँगै जोडिने रिबन हो। यी रिबन रङ–रङका हुन्छन्। हातको तालमा मजुराले दिने संगीत, हावामा नाच्ने इन्द्रेणीजस्ता भुरभुरा र नृत्य मिसिँदा माहोल छुट्टै तरंगले भरिन्छ।