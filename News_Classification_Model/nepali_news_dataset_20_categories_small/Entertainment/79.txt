
﻿काठमाडौंः हलिउड सुपरस्टार लियोनार्डो डिक्याप्रियोले ओस्कर अवार्ड जितेका छन् । लियोनार्डोले ‘दि रेभेनान्ट’का लागि उत्कृष्ट अभिनेताको ओस्कर अवार्ड जितेका हुन् ।

ब्री लार्सन उत्कृष्ट अभिनेत्री भइन् । उनले “द रुम”का लागि ओस्कर पाएकी हुन् ।
उत्कृष्ट फिल्ममा टम म्याकार्थीले निर्देशन गरेको “स्पटलाइट” दर्ज भयो ।

निर्देशकमा अलेजान्द्रो गोन्जालेज इनारितुले बाजी मारे । यनी लगातार दोस्रो वर्ष यो टाइटल जित्न सफल भएका हुन् ।

सहअभिनेतामा मार्क रिल्यान्सले बाजी मार्दा सहअभिनेत्रीमा एलिसिया विकान्देर उत्कृष्ट घोषित भइन् । ओस्कार संसारकै सबभन्दा ठूलो फिल्म अवार्ड मानिन्छ । एजेन्सी