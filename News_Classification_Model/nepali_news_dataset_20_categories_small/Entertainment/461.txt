
﻿उनको दिमागमा कहिलेकाहीँ भविष्यका ‘फेन्टासी’ दृश्य पनि आइदिन्छन्। ‘काठमाडौंनजिकै एउटा फार्म होस्, एउटा भव्य लाइब्रेरी होस्, जहाँ पुस्तकै–पुस्तक, फिल्मै–फिल्म होउन्, हेर्न मन लागे फिल्म, पढ्न मन लागे पुस्तक, शीतल चाहिए रुखको छहारी, घाम ताप्नु परे खुल्ला आकाशमुनिको चउर, साथीहरुसँग भेट्न मन लागे केहीबेरमै आइपुगेर कफी पिएर फर्किउँ। अनि लाइब्रेरीको दराजमा आफैंले बनाएको, आफैंलाई मन परेको एउटा फिल्म होस्।’