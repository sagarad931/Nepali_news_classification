
﻿अहिले त उनलाई क्यामराले नै बढी प्रेम गर्न थालेछ। कसरी भने, स्क्रिनमा देखिने र वास्तविक एलिसामा निकै भिन्नता पाइन्छ। ठमेल बजारमा याद गर्नुभयो होला, उनी निकै ‘बोल्ड’ लाग्छिन्। वास्तविकतामा उनको अनुहार बच्चाको जस्तो कलिलो लाग्छ। त्यसैले म्युजिक भिडियो निर्देशकहरु पहिलो भेटमा अपत्यारिलो भावमा भन्दा रहेछन्, ‘बच्चै रहेछ्यौ त। हामीलाई अलि बोल्ड क्यारेक्टर चाहिएको हो।’ जब  क्यामरामा कैद भएर स्क्रिनमा देखिन्छिन्, पहिले यसो भन्ने निर्देशक ‘बाफ रे’ भन्दै छक्क पर्दा रहेछन्।