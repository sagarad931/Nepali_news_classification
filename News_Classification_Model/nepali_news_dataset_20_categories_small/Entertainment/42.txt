
﻿मान्छे बुढो भयो भने निहुँ खोज्छ रे । नायिका बुढी भईन् भने कन्ट्रोभर्सी खोज्दा रहेछन् । यो कुरा अरु नायिकामा लागू होला/नहोला, तर शुभेच्छा थापाका हकमा भने लागू भईरहेको छ । फिल्म क्षेत्रमा बिक्न छोडेपछि विस्तारै उनको तनबाट कपडा कम हुँदै गएको छ र कन्ट्रोभर्सी ज्यादा ।
यसअघि आफु अभिनित फिल्म ‘मिस नेपाल’ रिलिज अघि टपलेस भएर माछाले स्तन छोपेर फोटोसूट गराएकी शुभेच्छाले त्यसैबेला पनि आलोचना खेपेपछि ‘गल्ती भयो आइन्दा दोहोरिने छैन’ भनेर सार्वजनिक माफी मागेकी थिइन् ।
तर गुमनाम हुनुभन्दा बदनाम नै सही ठानिन् क्यारे सायद उनले । यतिबेला फेरि नयाँ फिल्म ‘बिन्दास ३’ रिलिजको संघारमा आएर त्यस्तै हर्कत गरिन् । नग्न शरिरलाई खादाले छोपेर फोटो मात्रै खिचाईनन्, स्वयं फोटो बोकेर मिडियालाई पुर्‍याउन गईन् । फोटो सार्वजनिक भएपछि धार्मिक आस्थामा ठेस पुगेको भन्दै शेर्पा समुदायले त्यसको विरोध गर्‍यो । चलचित्र कलाकार समाजले सुभेच्छालाई छ महिनाका लागि साधारण सदस्य समेत नरहने गरी निस्काशित गरिदियो ।
हेर्नुहोस् सेतोपर्दासंगको भिडीयो कुराकानी

‘बिन्दास ३’ का निर्देशक राजु गिरी नायिकालाई यस्तै कन्ट्रोभर्सीमा पारेर फिल्म बिकाउन माहिर मानिन्छन् । पहिले सुष्मा कार्कीलाई हतियार बनाएका गिरीले यतिबेला शुभेच्छालाई उकासिरहेको उनीहरु नजिककाहरु बताउँछन् । तर सुभेच्छा भने खादालाई आफुहरुले कन्ट्रोभर्सीमा ल्याउने उद्देश्य नै नभएको जिकिर गर्छिन् ।
‘खादामा लेखिएको बुझेनौं र साधारण कपडाकै रुपमा प्रयोग गर्‍यौं’ शुभेच्छाले सेतोपर्दासँगको कुराकानीमा यस्तो दाबी गर्दै थपिन्, ‘यो चाहीं हामीले बनाएर गरेका थिएनौं । अनायासै घट्न गएको घटना थियो । हाम्रो एकछिनको लापरवाही थियो ।’ त्यसो त उनले आफुसँग अरु कुनै कपडा नै नभएकाले खादा प्रयोग गरेकोसम्म भन्न भ्याईन् । उनको कुरा हेरेर पत्याउने वा नपत्याउने काम हामीले पाठकलाई नै छोडिदिएका छौं ।