
﻿थिएटर मलमा चलिरहेको नाटक ‘अवान्तर’ले नाटक मञ्चनको आवधि थपेको छ । जेठ मसान्तसम्म मञ्चन हुने भनिएको नाटक शुक्रबार सम्मको लागि लम्बिएको हो । दर्शकको बढ्दो चाप र मागका कारण समय थपिएको ‘अवान्तर’का लेखक तथा निर्देशक राम केएसीले बताए ।
पछिल्लो समय रंगकर्मीले भोग्नुपरेका पिडालाई समेत मञ्चमा उतारिएको यस नाटक हेर्न छुटाएका दर्शकहरुले हेर्न पाउने भएका छन् ।
जितेन्द्र खड्का (सिमन), महावीर विश्वकर्मा, केशव रिजाल, कुमार सिम्खडा, एना देउजा, अमृता खनाल, भीष्म जोशी, नेहा पोखरेल, आर.के. तिमल्सिना, परिक्षित बिक्रम राणा, इस्तु कार्की, शंकर भण्डारी लगायतको अभिनय रहेको यो नाटक असार ३ गते सम्म हरेक साँझ ५:३० बजे मञ्चन हुने छ ।