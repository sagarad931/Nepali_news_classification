
﻿सोमबार काठमाण्डौं झरिले निथु्रक्क भिज्यो त्यही भिजेको  एक हुलको मनलाई सर्वनाममा कविताले भिजायो । ‘हामी कवि र कविता, को ३३ औं श्रृंखलामा कवि विवश पोखरेल र नवराजका कविताले करिब सवा घण्टा माहोललाई जमाइराखे ।
कार्यक्रमको पहिलो चरणमा कवि विवश पोखरेलले विवशता र बाध्यतामा आफ्नो शरिर बन्धकी राख्न बाध्य नगरवधुको पिडा एउटी नगरवधुको डायरी लगायत करिब एक दर्जन कविता र केही मुक्तक सुनाए ।

दोस्रो चरणमा हिजो मात्र ‘इन्टरनेशनल स्पोकन वर्ड पोएट्री’मा पुगेर हस्याङ्ग फस्याङ्ग गर्दै आइपुगेका नवराजले आफु १० मिनेट ढिला भएको भन्दै कविता पस्कीए । पिरती, सगरमाथाको देश, रजस्वला, सतिदेवीको गाण्डीव लगायत आधा दर्जन करिव आधा दर्जन कविता पस्कीए । हरेक महिनाको १ गते हुने कविता वाचन को कार्यक्रम हामी कवि र कविता सर्वनाम र लुनकरणदास गंगादेवि साहित्यकला मन्दिरले सयुक्त रुपमा आयोजना गर्दै आएकाछन् ।
