
﻿राजधानीमा एक महिने मन्चनमा काफी तारिफ बटुलेको थिएटरमलको नाटक ‘मान भर्सेज मती’ यतिबेला पोखरा पुगेको छ । सामान्यत: राजधानी केन्द्रित नाटकहरु बाहिर गएका पाइदैनन् । तर निर्देशक केदार श्रेष्ठले भने अभय बराल, प्रेमवर्षा खड्का, शारदा अधिकारी, सविर चुरौटे, कुशल पाण्डे, रोजिना श्रेष्ठ, रोशन सुवेदीको कलाकार टोली बोकेर जाने हिम्मत मात्रै गरेनन्, शुक्रबार साँझ पोखराको सभागृहमा सफल मन्चन नै गरेर देखाए ।
‘मान भर्सेज मती’ मञ्चन हुनुको उद्देश्य भने पोखरेली दर्शकलाई नाटक देखाउनु मात्र थिएन । पोखरामा बन्दै गरेको नाटकघरको आर्थिक सहयोग जुटाउनका लागी पनी हो । युथ क्रियशनले बनाउदै गरेको नाटकघरका लागि रकम जोहो गराईदिन पनि ‘मान भर्सेज मती’ पोखरा पुगेको थियो ।
श्रीमान श्रीमतीको सम्बन्धलाई रोचक घोचक रुपमा प्रस्तुत गरिएको नाटक समाजका समसामयिक घटना र विषयको उठान गरिएको छ ।