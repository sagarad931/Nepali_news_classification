
﻿पछिल्लो समय हनुमाने नामले चर्चित कलाकार बुद्धि तामाङ र रजनी गुरुङ (मंगली) द्वारा अभिनित म्युजिक भिडियो सार्वजनिक भएको छ ।
हैट बोलको थेगोले चर्चाको शिखरमा पुगेका कलाकार बुद्धि तामाङ द्वारा अभिनित यो म्युजिक भिडियोलाई फोटोपत्रकार नबिन बाबु गुरुङले निर्देशन गरेका हुन् ।
लोकप्रिय टेलीफिल्म मेरी बास्सै बाट चर्चामा आएका यो जोडी पहिलो पटक एकै साथ म्युजिक भिडियोमा देखिएका हुन् ।
गायक बिकास उप्रेतीको र्‍याफ्टिङ्ग चढेर बोलको यस म्युजिक भिडियोलाई फोटो पत्रकार तथा निर्देशक नबिन बाबु गुरुङको अलवा राजु तामाङ र बिकास पौडेल (अष्ट्रेलिया) ले छायांकन गरेका हुन् ।
किरण भण्डारीको रमाईलो शब्द संगीतमा तयार भएको यस म्युजिक भिडियो जीवन थापाले सम्पादन गरेका हुन् । कबड्डी चलचित्र संगै व्यस्त बनेका बुद्धि तामाङका अनुसार स्टोरी हामी दुई जनालाई नै सोचेर निर्देशक नबिन बाबु गुरुङले बनाएकोले र नजिकको साथिको आग्रहलाई नकार्न नसकेर म्युजिक भिडियो खेलेको तर सोचे भन्दा राम्रो भइ दिंदा आफु हौसिएको बताए ।
हेर्नुहोस भिडियो
