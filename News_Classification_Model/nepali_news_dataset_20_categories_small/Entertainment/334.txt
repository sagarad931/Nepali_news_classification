
﻿उषा पाण्डे।सेतोपर्दा
नायक सविन श्रेष्ठले नायिका रेखा थापालाई पैंचो तिरेकाछन् । रेखा फिल्मस्कै ब्यानरमा बनेको चलचित्र ‘अन्दाज’बाट सविनले चलचित्र नगरीमा डेब्यू गरेका सविनले आफुले निर्माण गर्न लागेको फिल्म ‘हिरो रिटन्र्स’ मा नायिका थापालाई खेलाउने भएकाहुन् । सविनले यो फिल्मको निर्माण गर्ने चर्चा भएपनि, औपचारिक घोषणा भने भएको थिएन ।
मंगलबार राजधानिमा गरिएको पत्रकार सम्मेलनमा नायक सविनले चलचित्र बन्न लागेको घोषणा गरे । फिल्ममा नायिका रेखा अलावा नायक सरोज खनाल, नायक दिल श्रेष्ठ र स्यंम सविन कै मुख्य भूमिका रहनेछ ।
कार्यक्रममा बोल्दै रेखाले सविनको मन छुने प्रस्तावलाई आफूले नकार्न नसकेको यो फिल्ममा आफू एक्सन अवतारमा नै प्रस्तुत हुने खुलाईन् । त्यस्तैकलाकार सरोज खनालले यसमा आफू खलपात्रको भूमिकामा देखिन लागेको बताए ।

फिल्मको छायांकन काठमाण्डौ, विरगञ्ज र हेटौडामा आसपासमा हुनेछ । कमेडी एक्सन जनरामा बन्ने चलचित्रमा शिवम अधिकारीको कथा, मदनकाश्यप घिमिरेको छायांकन, दिपक शर्मा र टंक बुढाथोकीको संगीत, कविराज गहतराजको कोरियोग्राफी, चन्द्र पन्तको एक्सन, मित्र गुरुङको सम्पादन रहनेछ। फिल्मलाई आशिष भेटवालले निर्देशन गर्दैछन् भने  चन्द्र गौतम, सहदेव गौतम र भिम न्यौपानेको पनि लगानी रहनेछ ।