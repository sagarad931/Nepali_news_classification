
﻿नयाँ सिनेकर्मीलाई फिल्म बनाउन प्रोत्साहन गर्ने, समीक्षा गर्ने तथा प्लेटफर्म दिने उद्देश्यले सुरु भएको एकादेशको पछिल्ला तीन संस्करणमा ६० भन्दा बढी देशका १४० भन्दा बढी फिल्महरु प्रदर्शन भइसकेका छन्। यस वर्षको महोत्सवलाई यसै वर्ष निधन भएका इरानी फिल्म निर्देशक अब्बास किरोस्तामीको श्रद्धान्जली तथा विपद्पछिको नयाँ ऊर्जाको संकेतस्वरुप एकादेश फिलम फेस्टिभलको उप–शीर्षक किरोस्तामीको फिल्मको नाम ‘एन्ड लाइफ गोज अन’ दिइएको छ। एकादेशले यसलाई नेपालीहरुको मनोबल र साहसको सम्मानसमेत भनेको छ।