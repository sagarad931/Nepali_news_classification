
﻿सेतोपर्दा । काठमाडौं,
फिल्म ‘उमंग’ले यही कार्तिक १२कात्तिक १२ गते आफ्नो प्रदर्शन मिती ताकेको छ । आइतबार राजधानीमा आयोजीत एक पत्रकार भेटघाट कार्यक्रममा सोही दिन फिल्म देशैभरि प्रदर्शन हुने जानकारी गराइएको छ ।
फिल्मले नेपालमा रोजगारी नपाएर विदेश पलायन भएको युवा वर्गको कथालाई समेटेको बताइएको छ । लामो समय सम्म नेपाली सिने जगतमा नृत्य निर्देशकको अनुभव संगालेका शिव शर्माले डेब्यु निर्देशन गरेका हुन् । ‘उमंग’ केही दिन अघि अष्ट्रेलियाको सिडनीमा पनि प्रदर्शन भएको थियो । चलचित्र हेर्ने सबै दर्शकले फिल्म राम्रो बनेको प्रतित्रिया दिएको शिवले बताए । उनले उमंग एउटा पृथक नेपाली चलचित्र बनाउने कोशिष गरेको दाबी गर्दै दर्शकको मन जित्नेमा ढुक्क रहेको बताए ।
सगरमाथा फिल्म्सको प्रस्तुतीमा कुमार बिसीले निर्माण गरेको चलचित्र कुमार जिसीको लगानी रहेको छ । बिनिता बराल र कुमार बि. सीसँगै सी. पी. पौडेल, रामबाबू रेग्मी, शिला श्रेष्ठ, रुपेश सुवेदी, राम थापा, उमेश कुमार के. सीलगायतका कलाकारको अभिनय रहेको छ । फिल्म दुवई तथा प्रतिशत नेपालको गुल्मी बागलुङ र काठमाडौंमा खिचीएकोे छ ।