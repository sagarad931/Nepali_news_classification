
﻿राजविराज, ८ फागुन । कला क्षेत्रको चर्चित नाम हो डाक्टर सि.के सिंह । पेशाले डाक्टर भएपनि कलाक्षेत्रमा निरन्तर लागी परेका सिंह पछिल्लो समय बनेका नेपाली गीतको म्युजिक भिडीयोमा छाउँदै गरेका मोडल हुन् ।
डाक्टरी पेशाका बावजुद पनि कलाक्षेत्रमा सक्रिय रहदै आएका डा. सिंहको आइतवार जन्मदिन परेको छ । गीतका म्युजिक भिडियो ,साना पर्दाका चलचित्र अथवा ठुला पर्दाका चलचित्र आदिका अभिनयमा छाउँदै गरेका सिंहको २९ औ जन्म दिन हो । आफ्नो जन्मदिन भए पनि उनी खासै धुमधामसँग जन्म दिन मनाउने पक्षमा भने छैनन् । डा .सिंहले भने ‘केही साथीहरु माझ हल्का जन्मदिनको सेलीब्रेसन गर्ने सोच बनाएको छु ।’
‘चुलबुले कान्छीलाई देखेर छैन मन बसमा ’ बोलको गीतको मोडलिङबाट चर्चा पाएका सिंहले आधा दर्जन भोजपुरी गीतका भिडीयो र एउटा भोजपुरी चलचित्र ‘बेवफा सजनिया’ मा पनि अभिनय गरेका छन् । पेसा अन्य भए पनि नेपाली कला क्षेत्रमा निरन्तर लागिरहने सोचाइमा रहेका डा सिंह लाई जन्म दिनको उपलक्षयमा हाम्रो तर्फबाट पनि शुभकामना ।