
﻿प्रधानमन्त्री केपी शर्मा ओलीले लामो समयदेखि जापानमा नेपाली लोकसंगीतको प्रवद्र्धनमा योगदान पु¥याउने पञ्च लामा र श्रवन लामालाई सम्मान गरेका छन् ।
सांस्कृतिक संस्थानले राष्ट्रिय नाचघरमा आयोजना गरेको कार्यक्रममा बाँसुरीवादक पञ्च लामा र तवलाबादक श्रवन लामालाई प्रधानमन्त्री ओलीले सम्मान गरेका हुन् । उनीहरुले ३० वर्षदेखि जापानमा नेपाली लोक संगीतमा आधारित बाँसुरी र तवला बजाउँदै आएका छन् ।
यसबाहेक, यी दुई लामाले नेपालका विभिन्न सामाजिक सेवाका लागि झण्डै तीन करोड सहयोग दिइसकेका छन् ।
१२ वैशाखमा गएको भूकम्प पीडितलाई राहत जुटाउन जापानमा सांगीतिक प्रस्तुति गरेका उनीहरुले वर्षेनि सर्लाहीको घुर्काैलीमा स्थापना भएको अनाथ बालबालिकालाई आर्थिक सहयोग गर्दै आएका छन् । यो वर्ष मात्रै दुई दाजुभाई लामाले १८ लाख सहयोग गरे ।
सम्मानका लागि नाँचघर पुगेका प्रधानमन्त्री ओलीले उनीहरुले नेपाली संस्कृतिलाई विदेशमा विस्तार गरेकोमा प्रशंसा गरेका थिए । सम्मानपछि झण्डै एक घण्टा प्रधानमन्त्री ओली बाँसुरी र तवला सुनेर नाँचघरमा बसे । उनले भने, “कृष्णले बजाएको बाँसुरी गोपनी लठ्न्थिें, आज हामी पनि त्यस्तै अवस्थामा पुग्यौं ।”
याे पनि हेर्नुहाेस्ः हुर्कंदै ‘शान्ति’
 
  प्रधानमन्त्रीद्वारा पञ्च–श्रवण लामा सम्मानित      