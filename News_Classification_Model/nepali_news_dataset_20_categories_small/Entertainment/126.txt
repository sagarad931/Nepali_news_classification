
﻿ 
मेरो हातको भाग्यरेखा, हेर्नुस् न ज्योतिषीजी
कस्तो रहेछ दैव लेखा, हेर्नुस् न ज्योतिषीजी
 
ऋणै ऋणको भारी छु म, कुन दिनमा तिरौँला
कति रहेछ लेखाजोखा, हेर्नुस् न ज्योतिषीजी
 
आँसुहरु भित्रभित्रै कैदी बनाइ राखेकी छु
आफ्नै मनले भन्छ देखा, हेर्नुस् न ज्योतिषीजी
 
कतिलाई दान गरौं भाडो आफ्नै रित्तो हजुर
आफैंलाई के खा के खा हेर्नुस् न ज्योतिषीजी
 
० ० ०
 
जुन बिनाको रात भयो हजुर
जब प्यारमा जात भयो हजुर
 
यातना अनगिन्ती पीडित दिनका दिन
मेरो जीवनमा बज्रपात भयो हजुर
 
मन्द मुस्कानमा एक टक हेर्दै थिएँ
उसलाइ असह्य बात भयो हजुर
 
फिक्का रंग अनि धुनबिनाको संगीत रे म
ईर्ष्यालु दुनियाको मात भयो हजुर