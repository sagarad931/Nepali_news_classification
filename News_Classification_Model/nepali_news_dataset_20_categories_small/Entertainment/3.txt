
﻿यस वर्ष भुकम्प र नाकाबन्दीका बाबजुद पनि नेपाली फिल्मले सफलताको स्वाद चाखिरहेका छन् । शुक्रबारदेखि रिलिज हुने सुवर्ण थापा निर्देशित ‘फन्को’ पनि प्रतिक्षित फिल्म हो ।

बुधबार साँझ राजधानीको कुमारी हलमा आयोजित रेड कार्पेट प्रीमियरमा फिल्मका कलाकारदेखि फिल्मकर्मीको बाक्लो उपस्थिती थियो ।

सौगात मल्ल, दयाहाङ राई, अनुप बराल, प्रियंका कार्की, केकी अधिकारी, ए गुरुङ, केशव भट्टराई लगायतका ‘फन्को’ कलाकारसहित रेखा थापा, ऋचा शर्मा, अशिष्मा नकर्मी, दिपकराज गिरी, दिपाश्री निरौला, सिताराम कट्टेल (धुर्मुश), कुन्जना घिमिरे (सुन्तली), जितु नेपाल, पूजा शर्मा, सुदर्शन थापा, रामबाबु गुरुङ, निश्चल बस्नेत, रेजिना उप्रेती लगायतको उपस्थितीले चिसो माहौल गर्माएको थियो ।

कुमारीको दुवै हलमा फिल्म हेरेर फर्किएपछि निम्तालुले फिल्मप्रति मिश्रित प्रतिक्रिया दिएका थिए । नरेन्द्र महर्जन र सहदेव गौतमको निर्माण रहेको ‘फन्को’ ले रोड जर्नीको कथा भन्छ ।

फिल्मले चालक भक्ति थापाको भुमिकामा रहेका सौगातले पोखरादेखि एक करोड रुपैयाँ राजधानी ल्याउने क्रममा लुटेराको समुहसँग पैंठेजोरी खेल्नुपर्ने हुन्छ ।
रेड कार्पेटसँगै औपचारिक कार्यक्रम पनि गर्ने योजना बुनेको ‘फन्को’ युनिटले अन्तिम समयमा रद्द गरी सिधै फिल्म प्रदर्शनी गरेको थियो ।
 

 

 

 
