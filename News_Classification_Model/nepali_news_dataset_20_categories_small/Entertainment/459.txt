
﻿पर्दामा फिल्मले आफूलाई दर्शकले खोजेजस्तै देखिएको छ। फिल्ममा पात्रहरूबिच चल्ने ‘टम एण्ड जेरी’ शैलीको लुकामारी, संवाद र अभिनयले फिल्मलाई एउटा गुणस्तरको बनाएको छ। पछिल्लो समय नेपाली वक्सअफिसमा कमेडी फिल्म हटकेक बन्न थालेका छन्। ब्ल्याक कमेडी ‘जात्रा’ पनि त्यही लयमा छ। फिल्मले नवनिर्देशक भट्टराईलाई नेपाली फिल्मका आशालाग्दा निर्देशकका रूपमा अघि सारेको छ। केही कमजोरीका बाबजुद ‘जात्रा’ फिल्मको व्याकरणमा राम्रो गरी उभिएको छ।