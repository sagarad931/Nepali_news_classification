
﻿काठमाडौंका डान्स बारकी नर्तकीले पहिलोपटक कुनै ‘पटके’ ग्राहकलाई प्रेम गरेर ‘डेट’ मा जाँदा प्रहरीले समातेर ‘चेलिबेटी बेचबिखन’को मुद्दामा झन्डै जाकेको वियोग छ। कसलाई मन पराएर भोलि बिहानै रातो गुलाब दिन्छु भन्दा उसैकी दिदीले ‘मेरो बहिनी’ कहाँ भगाइस् भन्दै परेको झगडा अनि बहिनीले अर्कैसँग घरजम जोडेपछि ओइलाएको गुलाब अर्थात् निम्न वर्गीय समाज एउटा खुसीका लागि भएभरको बल लगाएर एउटा विन्दुमा पुग्न खोज्छ।