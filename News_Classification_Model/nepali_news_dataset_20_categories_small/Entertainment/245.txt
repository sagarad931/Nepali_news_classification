
﻿काठमाडौं । जनताका प्रतिनिधिहरुको साझा संस्था संविधानसभाले जारी गरेको संविधानले पनि आफूहरुलाई अधिकार नदिएको भन्दै सोमबार संघीय गठबन्धनले सिंहदरबार घेराउ गरिरहेको थियो ।
बिहान १० बजेबाट सुरु भएको आन्दोलन चलिरहेको थियो । सरकारबिरुद्ध नाराबाजी सँगै आन्दोलनकारीहरु गीत पनि गाइरहेका थिए । गीतमार्फत नै आन्दोलनकारी अधिकारका लागि राज्यलाई दबाब दिइरहेका थिए ।
सडकलाई नै स्टेज अनि प्याराफिट मानेर उनीहरु गीतमा रमाइरहेका थिए । त्यहीबीचमा गाइका आस्था राउतको बहुचर्चित गीत ‘चौबन्दीमा पटुकी’ बोलको गीतलाई डा. आभास लाभले यसरी प्यारोडी बनाएर गाए ……
ढाका टोपी राम्रो लाग्छ, लाउने बानी छैनमेरो लाउने बानी छैन सिंहदरबार र मन्त्रालयमा धाउने बानी छैन मेरो धाउने बानी छैनकाठमाडौं र पहाड, हिमाल नहिंडेको बाटोप्यारो प्यारो लाग्छ मलाई मेरै देशको माटोमेरै देशकै माटोनेपाली बोल्दैमा, मधेशी पारा आएमा मलाई इन्डियन भइया भन्न कहाँ पाईन्छम त नेपालको माँया गर्ने मान्छे मलाई नेपालको माँया चाहिन्छ
यो प्यारोडी गाएको यो गीतकी असली गायीका आस्था राउत पनि थाहा पाइछिन् । र सामाजिक सञ्जाल फेसबुकमा उनले यस्तो स्टाटस पोष्ट गरिन् ।

“पहिचानको आन्दोलनका लागि मेरो गीत पनि प्रयोग भएछ, खुसी लाग्यो, आस्थाले भनिन्,“अधिकारका लागि सरोकारवाला पक्षलाई झक्झक्याउन मेरो गीतको प्रयोग हुँदा खुसी लाग्छ ।”
केहीदिन अघि आस्था काम विशेषले बौद्ध पुगेकी थिइन् । उनको यही गीत सडकमा माग्न बस्नेले गाइरहेको सुनिन् । “दुई तीन दिन अघि बौद्ध गएको थिए, त्यहाँ दृष्टिविहिनहरु मेरो ‘चौबन्दीमा पटुकी’ गीतको डीजेले बजाएको ट्रयाकमा गाइरहेका थिए”, उनले भनिन्, “आरीमा पैसा भरी भएको थियो । यसरी अधिकार माग्न राजनीतिक दल देखि बाटामा मागेर बस्ने असाहाय तथा पीडितको समेत सहारा बनेको देख्दा निकै खुसी लाग्छ ।”