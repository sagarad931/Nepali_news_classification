
﻿छेपेटार (गोरखा) । सेतोपर्दा
गर्मी ह्वात्तै बढेको छ त्यही मौका छोपेर हनुमाने र मंगली आफ्नै तालमा रमाइलो गर्दै गर्मीलाई चुनौति दिए । उनीहरुले र्‍याफ्टिङको मजा लिदै पमात्र एक–अर्काबीच चिसो पानी छ्यापेर दरौंदी किनारको प्रचण्ड गर्मीलाई समेत चुनौती दिए । यो दृश्य शुक्रबारको हो, जहाँ एक गीतको म्युजिक भिडियो सुटिङ हुादैथियो ।
गायक विकास उप्रेतीको ‘र्‍याफ्टिङ चढेर‘’ बोलको गीतलाई दरांदीमा छायांकन गरिएको छ । गीतको भावनाअनुसार कलाकार बुद्धि तमाङ अर्थात् हास्य टेलिचलचित्र ‘मेरी बास्सै’ का हनुमाने र उनकी अनस्क्रिन पत्नी रजनी गुरुङ ‘मंगली’ले र्‍याफ्टिङ चढेर मज्जा लिए । उनीहरुलाई आफ्नो माया एक–अर्कामा निस्फिक्री पोख्न निर्देशन गदैथिए, फोटो पत्रकार तथा म्युजिक भिडियो निर्देशक नविनबाबु गुरुङ । छायांकनमा नविनबाबुलाई राजु तामाले साथ दिएका थिए । टेलिचलचित्रका चर्चित पात्र बुद्धि तामाङको यो पहिलो अभिनीत म्युजिक भिडियो पनि हो । रजनीले भने थुप्रै भिडियो तथा गुरुङ भाषा चलचित्रमा अभिनय गरिसकेकी छन् ।

नविनबाबुकै निर्देशन र छायांकन रहेको ‘र्‍याफ्टिङ चढेर‘’ गीतको भिडियो शुट गर्न राजधानीबाट एक दर्जनको मेम्बर क्रियु शुक्रबार सबेरै दरौंदी किनार पुगेका थिए । स्थानीयका अनुसार दरौदी नदीमा पहिलोपटक र्‍याफ्टिङ चलाइएको हो । जुन सुटिङका लागि पुर्‍याइएको हो । यस गीतको भिडियो दरौंदी किनारका अलावा छेपेटार, चोरकाटेलगायतका स्थानमा छायांकन गरिएको छ । यो भिडियो एक साताभित्र रिलिज गरिने बताइएको छ ।