तरकारी बजारमा भिण्डी र तितेकरेला सस्तिएको छ। कालीमाटी फलफूल तथा तरकारी बजार विकास समितिका अनुसार भिण्डीको खुद्रा मूल्य शनिबार प्रतिकेजी औसत ४५ रुपैयाँ कायम भएको छ। जवकि १५ दिनअघि यसको मूल्य ७५ रुपैयाँ थियो।
त्यस्तै तितेकरेला पनि सस्तिएको छ। कालिमाटी बजारमा तितेकरेलाको खुद्रा मूल्य औसत प्रतिकेजी ३५ रुपैयाँ छ। १५ दिनअघि ५५ रुपैयाँ रहेको थियो।
यी दुवै तरकारीको सबैभन्दा उपयुक्त सिजन भएकाले यतिबेला यी तरकारीको भाउ सस्तिएको व्यापारीहरु बताउँछन्। व्यापारी तेजेन्द्रप्रसाद सापकोटाले अहिले स्वदेशी भिण्डी र तितेकरेलाले पनि बजार ओगटेकाले मूल्य घटेको बताए।