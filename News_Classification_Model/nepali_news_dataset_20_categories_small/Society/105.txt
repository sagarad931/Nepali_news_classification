जाजरकोट - जाजरकोट–डोल्पा सडकखण्डअन्तर्गत ठाँटीबजार न्यूरोडको सडक संञ्चालनमा अाएकाे छ । करिब एक महिना लामो मर्मत कार्य सम्पन्न भएपछि साेमबारबाट सडक संञ्चालन भएको भेरी नगरपालिकाका उपप्रमुख भावना भण्डारीले जानकारी दिइन् ।

सडक संञ्चालनमा आएसँगै खलंगा रिम्ना र खलंगाबाट देशका विभिन्न ठाउँमा जाने र आउने कार्यमा सहजता आएको छ । एक महिनाअघि वर्षात्का कारण न्यूरोडमा सडक भत्किएको थियो । सडक डिभिजन कार्यालय चौरजहारी र नगरपालिकाबीच आ–आफ्नो अडानका कारण निर्माणमा ढिला भएको थियो । अहिले अस्थायीरुपमा सडक एकतर्फी खोलिएको छ । यो सडक भत्किएसँगै आधा दर्जन घर पनि जोखिममा परेका थिए ।