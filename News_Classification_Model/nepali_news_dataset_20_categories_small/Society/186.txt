काठमाडौं– नेपाल रिपब्लिक मिडिया प्रालिका संस्थापक अध्यक्ष हेमराज ज्ञवालीले मंगलबार एक समारोहबीच स्वर्गीय हरिभक्त न्यौपानेद्वारा नेपालीमा अनूदित अध्यात्म रामायणको विमोचन गरेका छन् ।
उनले भिएस निकेतन स्कुलको सभाकक्षमा अध्यात्म रामायण विमोचन गर्दै तीन जना छात्रछात्रालाई पुरस्कृत पनि गरेका थिए । ‘न्यौपानेको यो पुस्तक पनि उहा“का अन्य पुस्तकजस्तै उपयोगी र प्रशंसनीय छ’, ज्ञवालीले भने ।
उनले स्वर्गीय न्यौपानेको योगदानको चर्चा गर्दै भने, ‘न्यौपानेका कृतिहरुको उहा“को असल व्यक्तित्वको परिचय दिन्छन् ।’ कार्यक्रमकी सभापति कमला न्यौपानेले कार्यक्रममा उपस्थित सबैलाई धन्यवाद दिएकी थिइन् ।
कार्यक्रम त्रिचन्द्र कलेजका प्रमुख प्रा.डा. प्रदीपबहादुर न्यौपानेले पनि हरिभक्तका कृतिहरूको चर्चा गरेका थिए । समारोहमा भिएस निकेतनका संस्थापक प्रधानाध्यापक तथा सांसद बाबुराम पोखरेललगायत उपस्थित थिए ।