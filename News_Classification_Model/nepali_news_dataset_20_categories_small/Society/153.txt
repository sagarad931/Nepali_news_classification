बर्दिया—गुडिरहेको ट्रकमा बिजुलीको तारले छुँदा करेन्ट लागेर घाइते एक जनाको उपचारको क्रममा मृत्यु भएको छ।

ठाकुरबाबा नगरपालिकाबाट धानको भुस बोकेर पोखराका लागि हिँडेको ना ३ ख ५४८८ नम्बरको ट्रकमा बिजुलीको तारले छोएको थियो। घटनामा घाइते भएका बाँसगढी नगरपालिका–३ का २० वर्षका बलीराम थारुको मेडिकल कलेज कोहलपुरमा उपचारका क्रममा मृत्यु भएको प्रहरीले बताएको छ।

ट्रक र चालकलाई थप अनुसंन्धानका लागि प्रहरीले नियन्त्रणमा लिएको जिल्ला प्रहरी कार्यालयका प्रहरी नायव उपरीक्षक युवराज खड्काले बताए।