
﻿
१२ मंसिर, काठमाडौं । मोहाली टेष्टको दोस्रो दिन बलिङ र फिल्डिङमा सुधार गर्दै इंग्ल्याण्डले भारतविरुद्ध उत्कृष्ट पुनरागमन गरेको छ ।
तेस्रो टेष्ट रोमाञ्चक मोडमा पुगेको छ । र, नजिता कसको पोल्टामा जान्छ भन्ने सम्भवत तेस्रो दिनको खेलले निर्धारण गर्नेछ ।
२८३ रनमा समेटिएको इंग्ल्याण्डले २७१ मा भारतका ६ खेलाडीलाई पभेलियन पठाएको छ, जसमा विराट कोहली पनि छन् । आर अश्विन र रविन्द्र जडेजाले भारतको पारी सम्हालिरहेका छन् । र अश्विन ५७ र जडेजा ३१ रनमा छन् ।
दिनको खेलको सुरुवाति ४ ओभरमा नै इंग्ल्याण्ड अलआउट भएको थियो । दुई विकेटको क्षतिमा १४८ रन बनाउँदा भारत बलियो अवस्थामा देखिएको थियो ।
तर, थप ८ रन जोड्दा उनले तीन विकेट गुमायो । पुजारा ५१, रहाणे शुन्य र कोहली ६२ रनमा आउट भए । भारतीय टिम २०४ रनमा ६ विकेट गुमाएर संघर्ष गरिहरहेका बेला अश्विन र जडेजाले पारी सम्हाले ।
दोस्रो दिनको खेल सकिँदासम्म भारत १२ रनले पछाडि छ । पाँच टेष्टको सिरिजमा भारत १-० ले अगाडि छ ।