
﻿यतिबेला हुम्ला जिल्ला दार्मा–१, गर्खागाउँका दलवीर नेपालीको अनुहारमा न चमक छ, न त उनको आङमा घाम नै लागेको छ । उनकी श्रीमती टुल्की नेपाली पाठेघरको मुखको क्यान्सरबाट सख्त बिरामी छिन्, तर उपचार गर्ने उनको गोजीमा तीनसय रुपैयाँबाहेक थप कौडी पैसा छैन ।
आङ खस्ने समस्याबाट हिँड्नै नसक्ने भएपछि उनले एक हप्ताअघि हुम्लाबाट तीन दिनको बाटो डोकोमै बोकेर ३६ बर्षिया श्रीमती टुल्की नेपालीलाई उपचारका लागि मुगु अस्पतालमा पुर्‍याए । मुगु अस्पतालले यहाँ उपचार हुन नसक्ने भन्दै कर्णाली स्वास्थ्य विज्ञान प्रति...