
﻿४ कात्तिक, काठमाडौं । इन्डिया इन्टरनेसनल सिरिजमा सहभागी हुन ५ खेलाडीसहित ६ सदस्यीय नेपाली ब्याडमिन्टन टोली शनिबार भारतको हैदराबाद प्रस्थान गरेको छ ।
नोभेम्बर २२ देखि २७ तारिखसम्म हुने सिरिजमा पुरुषतर्फ दीपक बोहरा, नवीन श्रेष्ठ र विजित थापा तथा महिलामा नङ्शल तामाङ र जेशिका गुरुङले प्रतिस्पर्धा गर्नेछन् । अफिसियलमा नेपाल ब्याडमिन्टन संघका सदस्य राजु थापा छन् ।
सिरिजपछि खेलाडीले भारतकै मुम्बईमा डिसेम्बर १ देखि ४ तारिखसम्म हुने टाटा इन्डिया इन्टरनेसनल च्यालेन्जमा पनि सहभागिता जनाउने ब्याडमिन्टन संघका अध्यक्ष रामजीबहादुर श्रेष्ठले जनाएका छन् ।