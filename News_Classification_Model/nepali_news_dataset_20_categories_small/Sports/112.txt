
﻿
५ मंसिर, झापा । सुरुङ्गामा जारी सहारा सुरुङ्गा गोल्डकप फुटबलमा रुपन्देही ११ ले त्रिभुवन आर्मी क्लबलाई हराएको छ । र, अन्तिम चारमा स्थान सुरिक्षत गरेको छ ।
आइतबार कनकाई माविको खेलमैदानमा भएको खेलमा रुपेन्द्रही ११ ले आर्मीलाई २-१ गोल अन्तरले हराएको हो ।
रुपेन्देही ११ ले आर्मीलाई खेल अवधिभर दबाबमा राख्यो । आर्मीका भरत खवास, नवयुग श्रेष्ठ जस्ता उत्कृष्ट स्ट्राइकरले राम्रो प्रदर्शन गर्न सकेनन् ।
रुपन्देहीका लागि दिपक राईले दुई गोल गरे । खेलको ३५ औं मिनेटमा असिमजंग कार्कीको क्रस पासलाई सदुपयोग गर्दै राईले गोल गरेका थिए ।
५२ औं मिनेटमा पुनः उनैले गोल गर्दै अग्रतालाई दोब्बर बनाए ।
राई नै खेलको म्यान अफ द म्याच समेत घोषित भए ।
७९ औं मिनेटमा आर्मीका कप्तान भरत खबासले गोल गरे पनि टोलीका हार टार्न सकेनन् ।
सोमबार झापा- ११ र सशस्त्र प्रहरकिो एपीएफबीच प्रतिष्पर्धा हुने आयोजक सुरुङ्गा जेसिजले जनाएको छ ।