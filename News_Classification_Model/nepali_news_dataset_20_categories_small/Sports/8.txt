
﻿दिपेन्द्र यादव
इनरुवा, १८ कार्तिक । सुनसरीको नरसिंह गाविसमा विहीबार तेस्रो दिन पुरुषसँगै महिला खेलाडिको सहभागितामा कुस्ती खेल ७ जोडीले कुस्ती खेल खेलेका छन् ।
नरसिंहमा स्थानीय काली मन्दिर मेला समितिको आयोजनामा जारी कुस्ती प्रतियोगितामा ७ जोडी पहलमानहरुले कुस्ती खेलेको आयोजकले जनाएको छ । कुस्तीमा नेपाली खेलाडीहरु सिराहाका ज्ञानकुमार यादव, राजनारायण यादव, सप्तरीका हरिनारायाण यादवसँगै भारतको गोरखपुरकी महिला कुस्ती खेलाडी पुनव र झारखण्डकी सोनी तथा पुरुष पहलमान प्रशिक्षक कृष्णदेव यादव, शम्भु यादव, हरियाणाका प्रमोद यादव, पञ्जाबका साविर र बनारसका भुपेन्द्र यादव, सुनिल कुमार, सतिश दिल्लीका रामेश्वर, सप्तरीका ललित यादव, भारतीय खेलाडीहरु कृष्णदेव यादव, अर्जुन यादव, सारो, अमित यादव, निर्मल पहलमान र सालु गोरखपुरीयालगायतको पहलमानहरुको सहभागिता रहेको थियो ।
खेलमा महिला खेलाडिमा सोनी, पुरुषतर्फ कपिलदेव यादव, रामेशवर यादव, अशोक यादव , सञ्जय यादवलगायतको जिल्ला स्तरीय खेलाडीहरु समेतको सहभागिता रहेको थियो । कुस्तीमा सहभागी भएकामध्ये भारतका शम्भु यादव, ज्ञानकुमार यादव, ओपिन्द्र यादव, सप्तरीका राजनरायण यादव, कृष्णदेव यादव र पुनम लगायतकाले जित हासिल गरेको आयोजकले जनाएको छ ।
जिल्लाको सीमावर्ती गाविस साहेबगञ्जमा समेत २ दिने कुस्ती भइरहेको छ । कुस्ती काली पुजाको अवसरमा आयोजना गरिएकोे आयोजकले जनाएको छ । कुस्ती साहेबगञ्ज ९ का अमरसिंह उच्च मा.वि.को मैदानमा भइरहेको मेला आयोजक समिति संयोजक अशोक यादवले जानकारी दिए । कुस्तीमा नेपाली खेलाडिसँगंै भारतको दिल्ली, हरियाणा, पञ्जाब र मधुवनीका पहलमानहरुको सहभागिता रहेको छ ।