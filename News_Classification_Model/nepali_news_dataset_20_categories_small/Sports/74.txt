
﻿
म्यानचेष्टर सिटीका पूर्व मिडफिल्डर समीर नासरीले भनेका छन् कि पेप ग्वार्डिओलाले आफ्ना खेलाडीलाई मध्यरात पछि शारीरिक सम्वन्ध राख्न प्रतिबन्ध लगाएका थिए । र, यसको उद्देश्य खेलाडीहरुलाई लिओनल मेस्सी र रोवर्ट लेभान्डोस्कीभन्दा उत्कृष्ट बनाउनु हो ।
ग्वार्डिओलाको अगाडि आफुलाई प्रमाणित गर्न नसकेपछि नासरी यसै सिजनदेखि सिटी छाडेर लोनमा सेभिल्लामा अवद्ध भएका छन् ।
फ्रेन्च अन्तर्राष्ट्रिय टोलीका सदस्य नासरी फ्रान्सेली टिभीलाई दिएको अन्तर्वार्तामा सिटी छोड्नुको एकमात्र कारणबारे चर्चा गरे ।
उनले भने, ‘ग्वार्डिओला आरामदायी निद्राका लागि आधा रातभन्दा अगाडि नै यौन क्रियाकलाप गर्न सल्लाह दिन्थे । खेलाडीलाई भोलिपल्ट आराम भएपनि त्यसो गर्न लगाउँथे । उनले भन्ने गर्थे कि उनले यो नियम मेस्सीलाई पनि प्रयोग गरेका थिए र त्यसपछि नै मेस्सीको मांसपेशी बलियो बनेको उनको धारणा थियो ।’
नासरीले ग्वार्डिओलासँगको आफ्नो सम्बन्धको बारेमा पनि केहि खुलाएका छन् । उनले भने कि प्रशिक्षकले पि्र सिजन प्रशिक्षणमा आउँदा सुरुवाती टोलीमा राख्ने ग्यारेन्टी गरेका थिएनन् । उनले भनेका छन्, ‘ग्वार्डिओलाले मलाई सधै भन्थे कि ममा धेरै कमजोरी थियो । साँच्चै भन्नुपर्दा धेरैपटक उनले मलाई पिटेका छन् ।’
‘निजी जीवनको समस्या र एक बर्ष लामो चोटपछि मैदानमा फर्कँदा मेरो लय केहि बिगि्रएको पक्कै हो । तर, चार किलो तौल बढी हुनु धेरै होइन । ग्वार्डिओलाका लागि भने साढे दुई किलो तौल बढी भएपनि प्रशिक्षण गर्न पाइन्नथ्यो’
मेरो स्वभाव अनुसार ग्वार्डिओलाले मलाई भनेका थिए कि तिमी म्यानचेस्टरका लागि फिट छैनौं, तिमी बार्सिलोनाका लागि फिट हुन सक्थ्यौ । हामीबीच कुराकानी भयो । उनी चाहन्थे कि म सिटीमै रहुँ र उनका लागि खेलुँ । तर, मैले अस्वीकार गरेँ किनभने मलाई पहिलो रोजाइको टोलीबाट खेल्नु थियो त्यो उनले पूरा गर्न सक्दैनथे ।’