
﻿टेष्ट खेल्ने राष्ट्र श्रीलंकाविरूद्ध सानदार प्रदर्शन गरेका दीपेन्द्र सिंह ऐरी आजको खेलको म्यान अफ द म्याच भएका छन्। कोलम्बोमा भएको १९ वर्ष मुनीको एसिया कप अन्तर्गत पहिलो खेलमा आयोजक श्रीलंकाविरूद्ध उनले ९० रनको महत्वपूर्ण योगदान दिएका थिए। यद्यपी २२८ रनको लक्ष्य पछ्याएको नेपाल १ रनले पराजित हुन बाध्य भयो।
९९ बल खेलेका ऐरीले ९ चौका र एक छक्का प्रहार गरेका थिए। अन्तिम ओभरमा नेपाललाई जीतका लागि ८ रन चाहिएको बेला दोस्रो बलमै छक्का प्रहार गरेर सनसनी मचाएका ऐरी तेस्रो बलमा एलबिडब्लुको धरापमा परे।...