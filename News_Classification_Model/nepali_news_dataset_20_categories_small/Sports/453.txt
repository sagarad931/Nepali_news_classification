
﻿नेपाली महिला क्रिकेट टोलीकी कप्तान रुबिना क्षेत्री बुधबार अष्ट्रेलिया प्रस्थान गरेकी छन्।
अष्ट्रेलियाको घरेलु लिग बिग बास लिग क्रिकेट खेल्ने क्लब मेलबर्न रिनेगेड्सको निम्तोमा प्रशिक्षणका लागि उनी त्यसतर्फ गएकी हुन्।
१५ दिनको अष्ट्रेलिया बसाइमा उनले प्रशिक्षणका साथै र क्लबका केही खेलमा प्रदर्शनको मौका पाउने छिन्।
प्रदर्शन राम्रो देखिएमा क्लबले उनलाई बिग बास लिगमा सहभागी हुने मौका पनि दिन सक्नेछ।
बिग बास लिग क्लबको तालिम कार्यक्रममा भाग लिन पाउने उनी पहिलो नेपाली महिला क्रिकेटर हुन्।...