
﻿
४ कात्तिक, काठमाडौं । इंग्लिस प्रिमियर लिग फुटबलमा म्यानचेष्टर युनाइटेड र आर्सनलले बराबरी खेलेका छन् ।
शनिबार राति भएको खेलमा अन्तिम केही मिनेट सम्हालिन नसक्दा युनाइटेडले आर्सनलसँग १-१ को बराबरी खेल्दै अंक बाँड्न पुग्यो ।
घरेलु मैदान ओल्ड ट्रार्फडमा भएको खेलमा युनाइडले सुरुदेखि नै आर्सनललाई दबावमा राखेको थियो । तर, गोल गर्न भने एक घन्टा बढी कुर्नु पर्‍यो । ६८ औं मिनेटमा माटाले गोल गरे ।
निकै रक्षामक खेल प्रदर्शन गरेको आर्सनलले निर्धारित समय सकिन एक मिनेटमा बाँकी छन्दा बराबरी गोल फर्कायो । उसका लागि ओलिभर जिरौडले हेड गोल गरे ।
९० मिनेटको खेलमा आर्सनलले विपक्षीको पोष्टमा पाँच प्रहार गरेको थियो, जस मध्ये एक मात्र टार्गेटमा थियो ।
बराबरीपछि आर्सनल १२ खेलबाट २५ अंकका साथ तेस्रो स्थानमा उक्लिएको छ भने युनाइटेड १९ अंकसहित छैटौं स्थानमा छ ।