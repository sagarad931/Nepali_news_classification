
﻿
१२ मंसिर, काठमाडौं । अष्ट्रेलियाले अन्तिम टेष्टमा दक्षिण अफ्रिकालाई ७ विकेटले हराएको छ । र, सिरिज हृवाइटवास हुनबाट जोगाएको छ । साथै लगातार हारको श्रृखलामा पूर्णविराम लगाएको छ ।
अष्ट्रेलियाले लगातार पाँच (श्रीलंकासँग तीन र दक्षिण अफि्रकासँग सुरुजाति दुई) टेष्टमा हार व्यहोरेपछि छनौट समितिमा नै हेरफेर गरेको थियो र यो टेष्टमा मात्र ती खेलाडीले डेब्यू गरेका थिए ।
६ विकेटको क्षतिमा बनाएको १९४ रनबाट चौथो दिनको खेल थालेको दक्षिण अफ्रिकाले २५० मै अलआउट भयो र अष्ट्रेलियाले १२७ रनको लक्ष्य पायो । जसलाई घरेलु टोलीले ४०.५ ओभरमा ३ विकेट गुमाएर भेट्टायो ।
उसका लागि डेभिड वार्नरले ४७ रन बनाए भने स्टिभ स्मिथले ४० रनको योगदान दिए । म्याट रेन्स ३४ रनमा अविजित रहे । अष्ट्रेलियाका उस्मान ख्वाजा प्लेयर अफ म्याच बने ।
अन्तिम टेष्टमा हारका बावजुत यसअघि सुरुवाती दुई टेष्ट जितेको दक्षिण अफ्रिकाले सिरिज जित्यो । उसका भरुन फिलेन्डर प्लेयर अफ दि सिरिज घोषित भए ।