
﻿
२८ मंसिर, काठमाडौं । मादक पदार्थ सेवन गरी सवारी चलाएको प्रमाणित भएपछि म्यान्चेस्टर सिटीका मिडफिल्डर याया टूरेले आगामी डेढ बर्षसम्म बेलायतमा सवारी चलाउन नपाउने भएका छन् ।
उनको सजायको फैसला बेलायती अदालतले सोमबार गरेको थियो र उनले त्यसउपर कुनै अपिल नगर्ने भएपछि सजाय कार्यान्वयन नहुने भएको हो ।
यद्यपि ३३ बर्षीय स्टार टूरेले भने आफूले रक्सी पिएर सवारी चलाएको आरोपको भने खण्डन गरेका छन् ।
‘म एक मुस्लिम हुँ र मैले रक्सी पिएर सवारी चलाएको छैन, पक्कैपनि केहि भ्रम भएको हुनसक्छ ।’ टूरेले फेसबुकमार्फत भनेका छन् ।
‘मैले सधैं अल्कोहललाई बहिस्कार गर्दै आएको छु । जसले मलाई चिनेका छन् र फुटबल बुझेका छन् उनीहरुलाई थाहा छ कि मैले खेलको म्यान अफ द म्याच बनेपछि पनि स्याम्पेन इन्कार गर्दै आएको छु किनभने म मेरो धर्मलाई सम्मान गर्छु ।’ उनले फेसबुकमा उल्लेख गरेका छन् ।