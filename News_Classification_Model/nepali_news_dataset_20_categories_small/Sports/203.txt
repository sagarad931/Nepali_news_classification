
﻿
जेरार्ड पिकेले भनेका छन्, ‘यस्तो खेलेर हामीले कहिल्यै लिग जित्न सक्दैनौं ।’ र, प्रशिक्षक लुइस इनरिके, जसले क्लब सम्हालेपछिकै खराब प्रदर्शनपछि भनेका छन्, ‘यो भन्दा खराव सहन सक्दैनौं ।’
त्यसो भए आखिर नाउ क्याम्पमा के भइरहेको छ ?
इएल क्लासिको केही दिनअघि बार्सिलोनामा देखिएको ६ समस्या उजागर गर्ने प्रयास गरेका छौं ।
इनिएष्टाको अनुपस्थितिमा मिडफिल्ड शून्य
पेप ग्वार्डिओलाको प्रशिक्षणमा बार्सिलोना मिडफिल्डरहरुको एउटा पूर्ण टिम बनेको थियो । ‘उनीहरु विपक्षीलाई समस्यामा मात्र पार्दैनन्, तिमीहरुलाई अलमलमा पारिदिन्छन्’ बार्सिलोनाको मिडफिल्डबारे महान प्रशिक्षक सर एलेक्स फर्गुसनले दिएको प्रतिक्रिया हो ।

आइतबार रियल सोसिडाडविरुद्धको प्रदर्शनकै कुरा गर्ने हो भने मिडफिल्डबाट ९० मिनेटको अवधिमा मात्र तीन पटक फर्वाडले बल पाएका छन् । लुइस इनरिकेको बार्सिलोना हमेशा अलग सोचको रुपमा अग्रपंक्तिका तीन स्टारलाई सम्भव भएसम्म परिचालन गर्दै आएका छन् ।
उनीहरुले मध्यक्षेत्रमा आफ्नो क्षमताले भ्याएसम्म बल नियन्त्रणमा राख्ने प्रयास पनि गरे, तर यो पटक सफल भएन ।
लामो इन्ज्यूरीपछि इनिएस्टा प्रशिक्षणमा फर्किएका छन् तर उनी पूर्ण फिट भइसकेका छैनन् । बार्साको मिडफिल्डलाई बाँधेर राख्ने एकमात्र सेतु इनिएष्टा नै हुन् । आइतबारको खेलमा तीन स्ट्राइकरको बीचको खाली स्थानमा मिडफिल्डर देखिएका थिएनन् ।
बार्साको कमजोरी नै यही रहृयो ।
ड्यानी आल्भेसको अभाव खड्कियो
ड्यानी आल्भेसले क्लव छाडेको भन्दा यहाँ रहँदा उनको प्रदर्शनलाई लिएर समर्थकले लामो समयसम्म उनलाई सम्झिरहनेछन् ।

उनलाई प्रतिस्थापन गरेका सर्जियो रोबर्टोले आल्भेसको छेउछाउ जतिपनि प्रदर्शन गर्न सकेका छैनन् । सात बर्ष बार्सिलोनामा रहँदा आल्भेसले एकै लेभलको प्रदर्शनबाट सबैलाई मोहित पारेका थिए ।
राइट विंगरको रुपमा एकपछि अर्को खेलमा उनको प्रदर्शन निक्कै सुधारिएको हुन्थ्यो । रक्षाक्षेत्रमा पनि उनी त्यत्तिकै एग्रेसिभ थिए र मेस्सीका लागि बल उपलब्ध गराउनेमध्ये शीर्ष स्थानमा हुन्थे ।
साथै उनी कहिल्यै थकित देखिँदैनथे । तर, गत आइतबारको खेलमै बार्सिलोना निक्कै थाकेको जस्तो देखियो । यो होइन कि उनी यहाँ रहनुपथ्र्यो, उनी ३३ बर्षका भइसके । तर, बार्सिलदोनाले आल्भेसको राम्रो हेरचाह गर्न सकेको भए यस्तो कठिन घडीमा उनी निक्कै काममा आउन सक्थे ।
चौथो स्ट्राइकर खै ?
बार्सिलोनामा मेस्सी, स्वारेज र नेइमार हावी भएसँगै चेल्सी पुगेका पेड्रोले १८ महिनापछि बल्ल इंग्लिस पिचमा लय समाउन थालेका छन् । उनी बार्सिलोनामा पनि गोल मेसिनकै रुपमा चिनिएका थिए ।

तर, अहिले विश्वकै उत्कृष्ट स्ट्राइकर लाइन भएको क्लबसँग बैकल्पिक स्ट्राइकर नै छैन । अग्रपंक्तिले राम्रो प्रदर्शन गर्न नसकिरहेको अवस्थामा चौथो बिकल्पको रुपमा खोजी सुरु भएको छ ।
नेइमारले लिगको पछिल्लो सात खेलमा गोल गर्न सकेका छैनन् भने स्वारेजले पछिल्लो ५ खेलमा एकमात्र गोल गरेका छन् ।
यद्यपि बार्साको स्ट्राइकिङ लाइनमा अहिलेसम्म त कुनै समस्या छैन र कसैले पनि उनीहरुलाई ड्रप गर्नुपर्ने सुझाव दिएका छैनन । तर, इनरिकेले एक क्षमतावान स्ट्राइकरलाई बेञ्चमा राखिरहनु आवश्यक छ जवकी ठूला खेलहरुमा प्रयोग गर्न सकियोस् ।
उनले आइतबारको खेलमा राफिन्हा र पाको अल्कासरलाई प्रयोग त गरेका थिए तर, बार्सिलोनाको स्तरमा उनीहरु फिट नै भएनन् ।
खेल शैलीले धोका दिएकै हो ?
यदि जित हासिल भइरहेको छ भने बार्सिलोनाको खेल शैलीको निक्कै सराहना हुने गर्छ । तर एकपटक जितको शृंखला लडखडाउन थाल्छ, त्यतिबेलैबाट सुरु हुन्छ बार्सिलोनाको खेलशैलीको आलोचना । उनीहरुलाई ‘बार्सा स्टाइल’बाट बाहिर गएर खेलेको आरोप लाग्छ ।
आइतबारको खेलमा बल पोजिसन, दबाव र त्रिकोणात्मक पासमा बार्सिलोनाले आफ्नै स्तरअनुसार खेल्यो । तर, रियल सोसिडाडसँग उनको प्रदर्शन सकारात्मक रहेन ।
बार्सिलोनाका समर्थकले बार्सिलोना बी टिममा १४ बर्षसम्म प्रशिक्षक पदमा रहेका र बार्सिलोनाका डि्रम टिमका पूर्वसदस्य युसेवियो साक्रिस्टानको योगदानलाई बिर्सन सक्दैनन् ।

लुईस इनरिकेले अहिलेसम्म सम्झौता नवीकरण गरेका छैनन् र उनको सम्झौता आगामी सिजन सकिँदैछ । साक्रिस्टान बार्सिलोनाको भावी प्रशिक्षकको दौडमा पहिलो नम्बरमा छन् ।
नयाँ अनुबन्धितहरु पनि फ्लप
सन् २०१५ को जनवरीमा बार्सिलोनाका डाइरेक्टर एण्डोनी जुविजारेटाले पदत्याग गरेपछिका नयाँ अनुबन्धित खेलाडीहरुले बार्सिलोनाबाट अपेक्षाकृत प्रदर्शन गरिरहेका छैनन् ।
यो तथ्यलाई बार्सिलोनाको बोर्डले कसरी बुझेको छ हेर्न बाँकी नै छ । एलेक्स भिडाललाई जुन २०१५ मा ड्यानी आल्भेसको विकल्पको रुपमा क्लबमा भित्र्याइएको थियो ।

गत शुक्रबार उनले विवाह गरे र आइतबारको खेलमा उपस्थित भएनन् । सिजनको मध्यमा विवाह गर्नु व्यवसायिकताभित्र नपर्ने भन्दै प्रशिक्षक इनरिके उनीदेखि रुष्ट छन् । शायद उनी जनवरीदेखि लोनमा बार्सिलोनाबाट बाहिरिनेछन् ।
भिडालसँगै आर्दा टुरानलाई पनि त्यही समयमा भित्र्याएको थियो । त्यसपछि मिडफिल्डर आन्द्रे गोमेस र स्ट्राइकर अल्कासरलाई ५० मिलियन पाउण्डभन्दा बढी मूल्यमा क्लबमा भित्र्याइएको थियो तर, उनीहरु सबैको प्रदर्शन अपेक्षाकृत न्युन छ ।
तर एकमात्र राम्रो पक्ष भनेको स्याम्युएल उम्टिटीले बिस्तारै जाभियर मास्केरानो तथा सेन्टर ब्याकको रुपमा जेरार्ड पिकेको बिकल्पको रुपमा आफुलाई बिकसित गर्दैछन् ।
युवा टोलीबाट पनि कोही आउँदैछैनन्
‘उनीहरु रुखजस्तो गरी बढिरहेका छैनन्’ ग्वार्डिओला हमेशा चेतावनी दिइरहन्थे । र यो साँचो हो कि यदि युवा खेलाडीहरु उत्पादन गर्न सकिन्न भने टोलीले कहिल्यै प्रगति गर्न सक्दैन ।

अहिलेको समयमा ला मासियाको उत्पादन प्रभावशाली बन्न सकिरहेको छैन । मिडफिल्डर काल्र्स एलेना मात्र १८ बर्षका छन् र उनी आइतबारको खेलमा बेञ्चमा रहे । उनीबाहेक ला मासिया उत्पादनका कुनै खेलाडी टोलीका लागि योग्य देखिएनन् ।
के आशाको किरण देखिन्छ त ?
बार्सिलोना अहिले शीर्ष स्थानको रियल मडि्रडभन्दा ६ अंकले पछाडि छ । मडि्रडले सन् २००४ मा ८ अंकले पछि परेर पनि ला लिगाको उपाधि जितेको इतिहास छ ।
यो सिजन अहिल्यै सकिएको छैन र लिग च्याम्पियनले जापानमा हुने क्लब विश्वकपमा प्रतिनिधित्व गर्न पाउनेछ ।
र इनिएष्टा आफ्नो लयमा क्रमसः र्फकँदैछन् । सम्भवतः उनले शनिबारको इएल क्लासिको खेल्नेछन् । यदि उनी आफ्नो पुरानो लयमा फर्किएभने अहिलेको स्थिति पूरै परिवर्तन पनि हुनसक्छ ।