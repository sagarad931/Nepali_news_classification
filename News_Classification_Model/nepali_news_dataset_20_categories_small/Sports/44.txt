
﻿२७ कात्तिक, काठमाडौं । विश्वकप छनौट फुटबलमा जर्मनीले सन मरिनोमाथि गोलको वर्षा गरेको छ ।
शुक्रबार राति भएको खेलमा जर्मनीले सर्ज नाब्रीको डेब्यू ह्याट्रिकको मदतमा ८–० को फराकिलो जित हात परेको हो ।
सन मरिनोको घरेलु मैदानमा भएको खेलमा जर्मनीले सुरुदेखि नै दबाव दिएको थियो । उसले सातौं मिनेटमा नै सामी खेदेराको गोलबाट अग्रता लियो । दुई मिनेटपछि नै नाब्रीले गोल गरे ।
३२ औं मिनेटमा हेक्टरले गोल गरे । पहिलो हाफमा तीन गोल गरेको जर्मनीले दोस्रो हाफमा पाँच गोल थप्यो । नाब्रीले ५८ र ७६ औं मिनेटमा गोल गर्दै डेब्यू खेलमा नै ह्याट्रिक पुरा गरे ।