
﻿
२५ मंसिर, काठमाडौं । इंग्लिस प्रिमियर लिग फुटबलमा वाटफोर्डले इभर्टनमाथि संघर्षपूर्ण जित हात पारेको छ । शनिबार भएको खेलमा वोटफोर्डले इभर्टनलाई ३-२ गोल अन्तरले पराजित गरेको हो ।
वाटफोर्डको घरेलु मैदानमा भएको खेलमा अग्रता भने इभर्टनले लिएको थियो । १७ औं मिनेटमा लुकाकुले गोल गरे । तर, ३६ औं मिनेटमा ओकाकाले गोल गरे र पहिलो हाफ १-१ को बराबरीमा सकियो ।
५८ औं मिनेटमा प्रोडीले गोल गर्दै वोटफोर्डलाई २-१ को अग्रता दिलाए । ६४ औं मिनेटमा नै ओकाकाले गोल गर्दै वोटफोर्डको अग्रता ३-१ मा पुर्‍याए ।
८६ औं मिनेटमा लुकाकुले दोस्रो गोल गरेपनि टोलीको हार टार्न सकेनन् । जितसँगै १५ खेलबाट २१ अंक जोडेको वोटफोर्ड सातौं स्थानमा छ भने २० अंक जोडेको इभर्टन नवौं स्थानमा छ ।