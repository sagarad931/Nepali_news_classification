
﻿
१ पुस, काठमाडौं । एसीसी अण्डर नाइन्टिन एशिया कप क्रिकेट अन्तर्गत समूह ए को आफ्नो दोस्रो खेलमा भारतबिरुद्ध खेलिरहेको नेपालले सातौं विकेटको रुपमा दिपेन्द्रसिंह ऐरीलाई गुमाएको छ ।
३५.१ ओभरमा ३४ रन बनाएर खेलिरहेका ऐरीलाई एस ठाकुरले बोल्ड गरेका हुन् ।
पाचौं विकेटका लागि आएका उनले ६२ बलमा चार चौकाको सहयोगमा ३४ रन बनाएका थिए । खेलमा नेपाली ब्याट्सम्यानले बनाएको यो सबैभन्दा उच्च रनस्कोर हो ।
हिजो भएको श्रीलंकाबिरुद्धको खेलमा उनले नेपालका लागि सर्बाधिक ९० रनको शानदार पारी खेलेका थिए । त्यस खेलका उनी म्यान अफ द म्याच समेत हुन् ।
हिजोको खेलमा उत्कृष्ट प्रदर्शन गरेपछि उनीबाट आज पनि त्यस्तै प्रदर्शनको अपेक्षा गरिएको थियो ।