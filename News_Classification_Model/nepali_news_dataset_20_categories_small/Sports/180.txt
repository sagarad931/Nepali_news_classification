
﻿शनिवार म्याड्रिडको सान्टियागो बेर्नाबेउ रंगशालामा घनघोर पानी परेको राती घरेलु रियल म्याड्रिड र स्पोर्टिङ गिजोनका खेलाडी मैदानमा निथ्रुक्क थिए। बर्षाका कारण दुवैतर्फका खेलाडीलाई बल चलाउन हम्मे हम्मे परिरहेको थियो। तरपनि घरेलु टोलीले क्रिस्टियानो रोनाल्डोको दुई गोलको सहयोगले गिजोनलाई २–१ ले पराजित गर्दै स्पष्ट तीन अंक बटुल्यो। 
यो नतिजा आउनुमा रोनाल्डोको खेलको विशेषता आफ्नै ठाउँमा होला! तर, रियल म्याड्रिडको जर्सीले पनि केही जस पाएको छ। स्पेनिस राजधानीमा शनिवार परेको भारी बर्षामा म्याड्रिडका ...