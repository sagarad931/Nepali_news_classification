
﻿चिनियाँ रग्वी खेलाडीले आफुलाई ‘चिंक’ शब्दले सम्बोधन गरेको भन्दै लण्डनको एक स्टुडेन्ट बारमा बिद्यार्थीमाथि मुक्का प्रहार गर्दै आँखा फुटालिदिएका छन् ।
यो मुद्धा अहिले अदालतमा पुगेको छ । २० बर्षीय रग्वी खेलाडी सिड्नी च्याङमाथि स्टेफेन केन्ट नाम गरेको एक बिद्यार्थीको अनुहारमा जोडले दुई मुक्का प्रहार गरेको अभियोग छ ।
लण्डनको प्रतिष्ठित इम्पेरियल कलेजको बारबाट बाहिरिँदै गर्दा च्याङ र उनका साथीहरुले गाली गरेको पीडित भनिएका केन्टको आरोप छ ।
बिपक्षी वकिल पाउल फेयरलीले च्याङ र उनको समूहले केन्टको हेयरस्टाइलबारे मजाक उडाएकाले दुईबीच झडपको स्थिति आएको बताएका छन् । तर च्याङले भनेका छन्, ‘मैले उसको हेयरस्टाइलको बारे कुनै कमेन्ट गरेकै छैन । उसले मलाई ‘चिंक’ भनेर बोलायो र ममाथि प्रहार गर्न सुरु गर्‍यो । त्यसक्रममा उ लडेपछि मैले उसलाई धकेलेको हुँ ।’
उनले थपे, ‘लडेपछि तत्काल उठेर उसले फेरि म र मेरो समूहमाथि हमला गर्न लाग्यो साथै मलाइ पनि कुट्न लाग्यो ।’
सिसिटिभी फुटेजमा साथीहरु च्याङलाई नियन्त्रणमा लिने प्रयास गर्छन् । तर उनी साथीहरुबाट फुत्किँदै केन्टबिरुद्ध एक्लै जाइलागेका थिए ।’