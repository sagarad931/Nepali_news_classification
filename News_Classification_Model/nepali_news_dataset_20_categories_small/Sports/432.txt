
﻿९ पुस, काठमाडौं । युवा गोलकिपर जानलुइजी डोनारुमाले एसी मिलानलाई इटालियन सुपर कपको उपाधि दिलाएका छन् ।
शुक्रबार भएको फाइनलमा एसीमिलानले युभेन्टसलाई टाइब्रेकरमा ४-३ ले पराजित गर्दा १७ वर्षीय गोलकिपर डोनारुमा नायक बने  । खेलमा युभेन्टसले १८ औं मिनेटमा चेलिनीको गोलबाट अग्रता लिएको थियो । तर, ३८ औं मिनेटमा बोजाभिन्तुराले गोल गरेपछि पहिलो हाफ १ -१ को बराबरीमा सकियो ।
दोस्रो हाफमा दुबै टोलीबाट गोल हुन सकेन भने थपिएको ३० मिनेटको खेलमा पनि दुबै टोलीबाट गोल नभएपछि निर्णय टाइब्रेकरबाट लिइयो ।
टाइब्रेकरमा एसीमिलानका बापाडुलाको प्रहार बुफोनले रोक भने युभेन्टसका मारियो मान्जुकिजको प्रहार क्रसबारमा लाग्नपुग्यो ।
युभेन्टसका डिबालाको प्रहार एसीमिलानका गोलकिपर डुनारुमाले रोके । । लगतै पासालिकले गोल गरेपछि एसीमिलान च्याम्पियन बन्यो ।
१६ वर्षको उमेरमा नै गत सिजन मौका पाएका डुनारुमाले १२० मिनेटको खेल अवधिभर पनि राम्रो प्रदर्शन गरेका थिए । ।