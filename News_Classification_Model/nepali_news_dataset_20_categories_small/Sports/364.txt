
﻿१ पुस, काठमाडाैं । थ्रीस्टार एएफसी कपको प्ले अफ खेल्नबाट बञ्चित भएकोबारे छनविन गर्न राष्ट्रिय खेलकुद परिषद (राखेप)ले छानविन समिति गठन गरेको छ ।
राखेपका सदस्य देवकुमार अधिकारीको संयोजकत्वमा गठित ५ सदस्यीय छानविन समितिमा प्रशासन प्रमुख मधुसुदन बस्नेत, खेलकुद विकास विभाग प्रमुख कुलबहादुर थापा, संघसंस्था प्रमुख डेमबहादुर बस्नेत र कानून बिज्ञ धनबहादुर बस्नेत छन् ।
एन्फाले समयमै नाम दर्ता नगर्दा थ्रीस्टार एएफसी कपको प्ले अफ खेल्नबाट बञ्चित भएको छ । र, उसले एन्फासँग ६ करोड क्षतिपूर्ति मागेको छ । यसबारे एन्फाले पनि अन्तरिक छानविन गरिरहेको छ ।
राखेपका अनुसार युवा तथा खेलकुद मन्त्रालयले यसबारे छानविन गर्न परिषदलाई भनेको छ ।
यो समितिलाई क्रिकेटबारे छानविन गर्ने अधिकार पनि पाएको छ ।महिला विश्वकप छनोटका लागि नेपाली खेलाडी छनोट गर्ने क्रममा क्यानका प्रशासन प्रमुख छुम्बि लामा, टोली प्रशिक्षक जगत टमाटा र टिम ब्यवस्थापक राजु बस्नेतले चार गैर्‍ह खेलाडी छनोट गरेको आरोप छ ।
साथै फिजियोथेरापिष्ट वा डाक्टर लानु पर्नेमा स्टाफ नर्सलाई लगेर आर्थिक लाभ लिएको उजुरीबारे पनि छानविन गर्ने भनिएको छ ।