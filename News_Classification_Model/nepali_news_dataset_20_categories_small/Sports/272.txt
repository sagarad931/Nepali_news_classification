
﻿बलले लागेको चोटका कारण भारत र इङ्ल्यान्डविरूद्ध बिहीबारदेखि सुरु भएको चौथो टेस्टमा अम्पायरिङ गरिरहेका पाउल रेफेल मैदानबाट बाहिरिएका छन्।
उनलाई भोजनपछि सुरु भएको खेलका क्रममा टाउकोमा बलले चोट लागेको थियो। भारतीय फिल्डर भुवनेश्वर कुमारले फ्याँकेको थ्रो रेफेलको टाउको पछाडि लागेको थियो। भुवनेश्वरले डीप स्क्वायर लेगबाट बल फ्याँकेका थिए।
बलले टाउको पछाडि लागेपछि रेफेल मैदानमा लडेका थिए। उनलाई उपचारका लागि तुरुन्त अस्पताल पुर्याइएको थियो। उनको स्थानमा मरियास इरास्मसलाई अम्पायरिङको भूमिका प्रदान गरियो। ...