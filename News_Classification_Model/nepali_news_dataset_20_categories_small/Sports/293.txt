
﻿ 
२६ मंसिर, काठमाडौं । इंग्ल्याण्डविरुद्धको चौथो टेष्ट म्याचको चौथो दिन भारतका कप्तान विराट कोहलीले दोहोरो शतक बनाएका छन् ।
नवौं नम्बरमा ब्याटिङ गर्न आएका जयन्त यादवले पनि शतक बनाएका छन् र विराटसँग कीर्तिमानी साझेदारी गरे । नवौं नम्बरमा ब्याटिङ गरेर शतक बनाउने जयन्त पहिलो भारतीय क्रिकेटर समेत बनेका छन् ।
७ विकेटको क्षतिमा बनाएको ४५१ रनबाट चौथो दिनको खेल थालेको भारतले सबै विकेट गुमाएर ६३१ रनको विशाल योगफल खडा गरेको छ । कोहली १४७ र यादव ३० रनमा थिए । कोहील २३५ रन बनाएर आउट भए भने यादवले १०४ रन जोडे ।
एक वर्षमा कोहलीको यो तेस्रो दोहोरो शतक हो । र, त्यो पनि लगातार तीन टेष्ट सिरिजमा ।
उनले गत जुलाईमा वेष्टइण्डिजविरुद्ध नर्थ साउन्डमा पहिलो दोहोरो शतक बनाएका थिए । अक्टोबरमा न्यूजिल्याण्डविरुद्ध उन्दौरमा २११ रनको पारी खेले ।