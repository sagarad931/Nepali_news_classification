
﻿
१० पुस, काठमाडौं । सिलिगुडीमा भुटानसँग खेल्दै नेपालले महिला साफ च्याम्पियनसिपको यात्रा शुभारम्भ गर्दैछ ।
लगातार तीन पटक उपविजेता बनेको नेपाल यो पटक उपाधि जित्ने लक्ष्यका साथ भारत गएको छ । मुख्य प्रशिक्षक कुमार थापाले भने, हामी यो पटक फाइनलको अवरोध हटाउन चाहन्छौं । भारत सँगै च्याम्पियन हुँदे आएको छ । तर, यो पटक हाम्रो तयारी राम्रो छ ।’
मलेसियाविरुद्धको मैत्रिपूर्ण खेलमा हात पारेको जितले टिमको आत्मवल बढेको उनले सुनाए ।
कप्तान रेनुका नगरकोटीले लगातार तीन फाइनलमा व्यहोरेको हारलाई यो पटक तोड्ने अपेक्षा गरिएको बताइन् । त्यसका लागि भोलि सुखद सुरुवात गर्न चाहेको छ ।
नेपाल र भुटानको खेल नेपाली समय अनुसार दिउँसो ४ः१५ मा हुनेछ ।