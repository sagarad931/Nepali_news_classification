
﻿
कार्ल्सबर्ग  गल्फ २०१६ पेम्बा शेर्पाले जितेका छन् । गोकर्ण फरेष्ट रिसोर्टमा भएको प्रतियोगितामा उनले ३७ अंकका साथ उपाधि जिते । ३६ अंक जोडेको राजेन्द्र श्रेष्ठ उपविजेता बने ।
प्रतियोगितामा १०० गल्फरहरुको उत्साहजनक सहभागिता थियो । आफ्नो होम क्लबहरुको भ्यालिड हृयाण्डीक्याप भएका देशभरीका उदयमान-गल्फरहरुलाई पनि यस इभेन्टमा मौका दिइएको थियो । यो इभेन्ट ¾ हृयाण्डीक्यापका साथ स्टेबेलफोर्ड फर्म्याटमा खेलिएको थियो ।

गोर्खा ब्रुअरीका प्रबन्ध निर्देशकले अरुण अधिकारीले भने, ‘सन् १९९० को अन्त्य तिरबाट यहाँसम्म आई पुग्दा कार्ल्सबर्ग गल्फले धेरै लामो यात्रा तय गरिसकेको छ । कार्ल्सबर्ग गल्फले पहिलेदेखि नै प्रतिभाशाली उदयमान गल्फरहरुलाई सहभागी हुने अवसर प्रदान गर्दै आएको छ । कार्ल्सबर्ग १ दशकदेखि नेपालमा गल्फ खेलको गौरवशाली प्रायोजक रहेको छ र हामी आगामी वर्षहरुमा पनि यस गौरवशाली प्रायोजनलाई निरन्तरता दिनेछौं ।’
बजार निर्देशक वैभव शर्माले आफ्नो उत्साह बाँड्दै भन्नु भयो, कार्ल्सबर्ग  गल्फले उदयमान गल्फरहरुलाई प्रतिस्पर्धी गल्फ खेल्नको लागि उत्कृष्ट मञ्च दिएको छ । र वाषिर्क रुपमै यसलाई निरन्तरता दिने कुरामा हामी विश्वस्त छौं ।’
       