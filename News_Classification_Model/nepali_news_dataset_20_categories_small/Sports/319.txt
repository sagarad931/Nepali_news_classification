
﻿एएफसी कपको प्ले अफमा भएको गम्भीर लापरवाहीमा अखिल नेपाल फुटबल संघ (एन्फा) का हालका उच्च पदाधिकारी दोषी रहेको भन्दै थ्रिस्टार क्लबले छानबिनको कुनै औचित्य नरहेको बताएको छ।
एन्फाको कार्यसमिति बैठकमा संघका उच्च पदाधिकारीले आफूबाट भएको गल्ती स्वीकार गरिसकेको अवस्थामा नवनियुक्त उपाध्यक्ष वीरबहादुर कार्कीको संयोजकत्वमा गठन भएको छानवीन कमिटीको कुनै औचित्य नरहेको थ्रिस्टारले जनाएको छ।
यस्तै, उसले कार्यकारी निर्देशक इन्द्रमान तुलाधरको कार्यप्रति गम्भीर आपत्ति जनाएको छ। गत वर्षको राष्ट्रिय लिग विजेता थ्रिस्...