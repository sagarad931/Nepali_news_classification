
﻿१ मंसिर, काठमाडौं । गाब्रियल जेसिस चम्किएपछि ब्राजिलले विश्वकप छनौट फुटबलमा अर्को जित हात पारेको छ ।
बुधबार भएको खेलमा विश्व विजेता ब्राजिलले पेरुमाथि २–० गोल अन्तरको जित हात पारेको हो । उसको जितमा जेसिसले एक गोल गरे भने अर्को गोलका लागि पास मिलाएका थिए ।
लिमामा भएको खेलको पहिलो हाफ बराबरीमा सकिएको थियो । तर, दोस्रो हाफमा ब्राजिल हाबी भयो । ५८ औं मिनेटमा जेसिसले गोल गर्दै ब्राजिललाई अग्रता दिलाए । ७८ औं मिनेटमा उनकै पासमा रेनाटो अगष्टोले गोल गरेपछि ब्राजिलले जित सुनिश्चित गरेको छ ।
जितपछि ब्राजिल १२ खेलबाट २७ अंकका साथ शीर्ष स्थानमा छ । पेरु भने १४ अंकसहित आठौं स्थानमा छ ।