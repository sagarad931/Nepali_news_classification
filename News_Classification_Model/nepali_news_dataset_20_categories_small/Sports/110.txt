
﻿
५ कात्तिक, काठमाडौं । पियरे एमरिक ओबामियाङको गोलको मदतमा बोरुसिया डर्टमुन्डले बुन्डेजलिगामा बार्यन म्युनिखमाथि जित हात पारेको छ । र, यो बार्यन म्युनिखमाथि डर्टमुन्डको २०१२ पछि पहिलो जित समेत हो ।
शनिबार राति भएको खेलमा बोरुसिया डर्टमुन्डले बार्यनमाथि १–० गोल अन्तरको जित हात पारेको हो । घरेलु मैदानमा भएको खेलमा डर्टमुन्डले ११ औं मिनेटमा नै ओबामियाङले गोल गरे । उनले मारियो गोट्जेको पासमा गोल गरे ।
यो सिजनको पहिलो हारसँगै बार्यन म्युनिख लिग लिडर आरबी लाइपजिकभन्दा २ अंकले पछाडि परेको छ । २०११ अप्रिलपछि बार्यनमाथि पहिलो जित हात पारेको बोरुसिया डर्टमुन्ड पनि दोस्रो स्थानको म्युनिखभन्दा ३ अंकले नै पछाडि छ ।