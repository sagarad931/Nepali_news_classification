
﻿१२ पुस, काठमाडौं । म्यानचेष्टर सिटीका प्रशिक्षक पेप ग्वार्डिओलाले प्रिमियर लिगको उपाधि दौडमा चेल्सीलाई भेट्टाउन कठिन रहेको बताएका छन् ।

सोमबार हल सिटीलाई ३–० ले हराएको सिटी दोस्रो स्थानमा छ तर, चेल्सीभन्दा ७ अंकले पछाडि छ । साथै उत्कृष्ट लयमा रहेको चेल्सीले लगातार १२ खेल जितेको छ ।

यो सिजन चेल्सीले भन्दा सिटीले सात खेल बढी खेलेको भन्दै उनले भने, एक सिजन लिभरपुल उपाधि नजिक पुग्यो किनकी उनीहरुले सातामा एक खेल खेल्थे । गत वर्ष लिसेस्टरका लागि त्यस्तै भयो । उनले अघि भने, यो सिजन चेल्सी र लिभरपुललाई त्यस्तै छन् ।

चेल्सी र लिभरपुल यो सिजन दुबै युरोपियन प्रतियोगितामा छैनन्, किनकी गत सिजन क्रमशः दशौं र आठौं स्थानमा रहे ।  सिटीका प्रशिक्षक ग्वार्डिओला सिजनको अन्तिमसम्म उपाधि होड कायमै राख्न आफूहरुका लागि हरेक खेल फाइनल सरह हुने बताए ।