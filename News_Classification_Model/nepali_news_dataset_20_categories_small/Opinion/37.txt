
﻿विजय ज्ञवाली 
आज हामीमध्ये कतिपयलाई लाग्दो हो, एकीकृत नेपालको परिकल्पना गर्ने  पृथ्वीनारायण शाह नै गलत हुन्, जसले आधुनिक विस्तार र सोंच अझै ओझेलमा पार्दैछ र उनकै दिब्योपदेशको भरमा मुलुक चलिराखेको छ। यस्तो मानशिकता अति छुद्र मानशिकता हुन जान्छ।
कतिपय नेपालका स्वार्थी, पतीत र फोहोरी राजनीतिक खेलाडीहरुद्वारा चित्रित गरिएका नेपाली इतिहासका सर्वाधिक नालायक र खराब शाषक श्री ५  पृथ्वीनारायण शाहलाई तथाकथित  गणतान्त्रिक व्यबस्थाको टपरीमा प्वाल पर्ने डरले ईसाई तथा जनजातिहरु उचाली परिस्थिति यस्तो बनाइएको छ कि ´नेपाल´नामक मुलुकको एकीकरण गरेर पृथ्वीनारायण शाहले कहिल्यै माफी दिन नसकिने, तिनका वंशजहरुलाइ समेत धूलो चटाउनु पर्ने  स्तरको अक्षम्य अपराध गरेका छन् ।
कीर्तिपुरेहरुको नाक कान काट्ने,फिरिन्गीहरुलाई डाँडो कटाउने, कहिल्यै घाम नअस्ताउने कुइरेहरुको साम्राज्यमा कहिल्यै सूर्य  नअस्ताएका बेला यस हिमगिरी मंडित, सुगन्ध शोभित एउटा बेग्लै बलियो नेपाल स्थापना गरेर श्री ५ पृथ्वीले साम्राज्यवादीहरूलाई ‘धोखा’ दिएकै हुन्, त्यसनिम्ति उनलाई धोखेबाज,पाखण्ड, सामन्त भन्न  आह्वान गर्ने तमाम राजनीतिक नेता, कार्यकर्ता तथा राजनीतिक पार्टीहरुलाई बधाइ दिने बानी बसालौं ।
देश एकीकरण गर्नुभन्दा सत्ता प्राप्तिका लागि आफ्नै देशवासी १७००० साधारण नागरिकको हत्या गर्नु  महान् कार्य हो भन्ने  `दिब्य ज्ञान´ दिने  राजनीतिक दल, तिनका मतियारहरु  र  तिनका मालिक बिदेशी प्रभुहरुले एउटा निराश र असफल सन्तानले आफ्ना बाबुलाई दोषी देखेर  गाली गरेको उक्तिको सम्झना दिलाएका छन ” मलाइ जन्माउने मेरा बाउ अशाध्यै  गलत हुन् जसले म जस्तो नालायक छोरो जन्मायो ” नजन्माएका भए आज मैले दुःख पाउने नै थिइनँ ।
हो, हामीले पृथ्वीनारायण शाहलाई पनि त्यसैगरी गाली गर्यौं र भन्यौँ, ‘यो नेपाल एकीकरण गरेर तिनले अपराध नै गरेका हुन्, बाइसे–चौबिसे राज्य नै रहन दिएका भए हामीले नेपाली भनेर चिनिनुपर्ने थिएन र नेपाल भनेर यो लाम्चो भूमिको रक्षा गरिरहनुपर्ने झन्झट हुने थिएन । ५२ बर्षे जीवनको उत्तरार्धकालमा  देशको एकीकरणलगत्तै  मुलुकबासीलाई  सधैं मिलेर बस्न आह्वान गर्ने  पृथ्वीले ” मेरा साना दुःखले आर्ज्याको मुलुक होइन, चार वर्ण छत्तीस जातको फूलबारी हो, सबैलाई चेतना भया ” भन्दा उनलाई देख्नै  नसक्नुको कारण चाहिँ के हो त ?
नेपाललाई अस्तव्यस्त पार्न यस मुलुकको बिगतको व्यवस्था र ईतिहांसलाइ कुव्याख्या गरे पुग्छ।
नेपाली प्रतिष्ठा र परिचय खोजी गर्नेकालागि महेन्द्रबादी भन्ने शब्द एउटा नमीठो आरोप हो ! यसको बैकल्पिक शब्द राष्ट्रबादी पनि हो ! तर नेपालको बिडम्बना २४० बर्षको एकात्मक शासन ब्यबस्था उच्चारण गरेपछि क्रान्तिकारी, परिवर्तनबादीमा सहजै दर्ता हुन पाइन्छ ! कुन शासन ब्यवस्था, मुलुक र त्यसको शासकले राष्ट्रको बाँदरकाट गर्ने अनुमति दिन्छ , दिइरहेको छ र दिनेछ ?मुलुकको कल्याणको लागि लागु गर्ने नै एकात्मक शासन व्यवस्था हो। ईलाका र क्षेत्रहरु लुटेर खान पाइन भनेर बादर घुर्की लाउने भावी युद्ध सरदारहरुको प्रिय वाक्य हो यो । जसलाई हामी लोकतन्त्र भनिरहेका छौ ! यादगर युद्धसरदारहरु, मुलुकलाई अस्तव्यस्त पार्न त्यस मुलुकको बिगतको व्यवस्था र ईतिहांसलाइ कुव्याख्या गरे पुग्छ ।
१) नेपालभित्र भारतीय रुपैयाँलाई पन्छाउँदै नेपाली रुपैयाँ राजा महेन्द्रकै कारणले चलेको हो ।
२) उनकै कारणले नेपाल संयुक्त राष्ट्र संघको सदस्य बन्यो ।
३) पुनर्बासको कारण नेपालको कुनै पनि ठाउँ भुटानको जस्तो ” होमोजिनस ” रहन पाएन ।
४)  उनैले पूर्ब-पश्चिम राजमार्गको अवधारणा ल्याएर  नेपाललाई स्वतन्त्रबनाइदिए ।
तर, यो मुलुकमा राजा महेन्द्रको कुरा र राष्ट्रिय स्वार्थको कुरा गर्ने बितिक्कै भारत विरोधीको परिचय टाँसिन्छ । जसले भारत बिरोधी भन्छ, उसले अर्काको पेरोलमा हुन्छ । देशभित्रै राष्ट्र द्रोह जन्मिन्छ भने भारतका लागि खुसीकै कुरा हो।
जंगबहादुर: नयाँ मुलुक, रार्इ सुब्बा र अंग्रेजी शिक्षा

भारतीयहरूले ब्रिटिशविरूद्ध स्वतन्त्रताको संघर्ष सुरूगरेपछि ब्रिटिस सैनिक सेवामा जागिर खाइरहेका भारतीय सैनिकहरूले पनि त्यस बिद्रोहमा साथ दिन थाले । भारतको मेरठ केन्टोनमेन्टबाट सिपाही विद्रोह भारतभरि फैलिने त्रास ब्रिटिशहरुलाई लाग्नु स्वाभाविक थियो । ब्रिटीस साम्राज्यले नेपालसँग सहयोग माग्यो । बाठा कमान्डर इन चिफ तथा प्रधानमन्त्री जंगबाहदुर राणा ( उनको बालककालको नाउँ वीर नरसिंह कुँवर भए पनि आफ्ना मामा माथबर सिंह थापाबाट राखिएको नाउँ जंग बहादुरले प्रख्यात भए ) ले आफ्नै नेतृत्वमा कर्णेल पहलमानसिंह बस्नेत, कर्णेल भैरव नरसिंह राणा र १७००० सैनिक साथलीइ विद्रोह समनका लागि सहभागी गराए । ५००० विद्रोही मारेर गोरखपुर,बलिया,जोमपुर, लखनउ, मेरठ,साहेबगंज, बलेबा  तथा जलालपुरमा गरी ५०० शैनिक समाते ।
यो नेपाली सैनिक अभियानपछि नेपाल र ब्रिटेनको सम्बन्धमा यौटा नयाँ आयाम थपियो। १८ नोभेम्बर १८६० मा एक सहमतिपत्रमा हस्ताक्षर गरी नेपालसँग खुसी भएका ब्रिटिशहरूले १८१६ को सुगौली सन्धी अनुसार नेपालले गुमाएको राप्तीदेखि माहकाली नदी वीचको तराई क्षेत्र ( बाँके , बर्दिया ,कैलाली, कञ्चनपुर ) ४४ बर्षपछि नेपाललार्इ फिर्ता दियो ।
बडा महाराजधिराज श्री ५ पृथ्वीनारायण शाहले १८३१ साउन २२ गतेको मुलुकी लाममोहरमा ‘किरात–लिम्बुवान क्षेत्र लिम्बू कुलभाइलाई दियौँ’ भनी लेखिदिएपछि श्री ५ रणबहादुर शाहले १८४३ सालमा लाममोहोर लगाई तिरो लिने अख्तियारी उनीहरूलाई दिए। राणाकालको उदय भएपछि ठेक्काथिति अनुसार ३० रुपियाँ उठ्ती हुने ६० मुरी खलाखेत सरकारलाई बुझाउनेलाई सुब्बाको दर्जा र १५ रुपियाँ उठ्ती हुने ३० मुरी खलाखेत सरकारलाई बुझाउनेलाई राई दर्जा दिने जंगबहादुर नै यी थर बाधिदिने व्यक्ति हुन्।  उनले दिएको मान  र चिनारीनै  आजको दिनमा राइ लिम्बुको  मुख्य  चिनारी  हो  ! (रघु मैनाली ) २०२२ सालपछि श्री ५ महेन्द्रले  भूमिसुधार लागु गर्नु अघिसम्म हामीले  चिठी पाउने ठेगाना थियो – वल्लो किरात नेपाल र पल्लो किरात नेपाल आदि इत्यादि ।
रणजीत कुँवरका कान्छा छोरा बाल नरसिंह कुँवरका जेठा छोरा जंगबहादुर कुँवर राणाजीले नेपालमा पाश्चात्य शिक्षाको जग बसालेका थिए । ई.१८५० अर्थात बि. स. १९०७ मा एसियाकै पहिलो प्रधानमन्त्रीका रूपमा ग्रेट ब्रिटेनको भ्रमणमा पुग्ने जंगबहादुरले आफ्नो थापाथली दरबारको गोल बैठकमा नेपालमा अङ्ग्रेजी शिक्षाको सुरुवात मिष्टर क्यानिंगबाट गराएका हुन।
द्वितीय राणा प्रधानमन्त्री रणोद्विपसिंहका पालामा वि.सं. १९४८मा उक्त गोल बैठकमा हुने पाश्चात्य पढाइ  रानीपोखरीको पश्चिमतर्फ एक पृथक भवन बनाई दरवार हाइ स्कूल स्थापनाबाट व्यवस्थित  गराइयो।
नेपालका गर्ब  : बडाकाजी अमरसिंह

नेपालको अहिलेको राजनैतिक क्रियाकलापको  इतिहासको लेखाजोखा आउने पुस्ताले (?) गर्ला नगर्ला तर यो मुलुक निर्माणका महानायक बडाकाजी अमरसिंह थापालार्इ नेपालले सधै सम्झिरहने छ । किनभने उनको जीवनीसँग नेपाल निर्माणको  इतिहास जोडिएको छ । यी महानायक गोरखामै  वि.सं. १८०८ मा जन्मिएका थिए। नेपालको  इतिहासमा बडाकाजी भनेर मात्र चिनिने अमरसिंह बगाले थापा हुन्। यिनका बाबुको नाम बाघ भीम थापा हो। यिनी नेपाल अंग्रेज युद्धको बखत नेपालका महानायक थिए । तत्कालीन समयमा यिनी सैनिक जनरल थिए ।
रणबहादुर शाहका पालामा अङ्ग्रेजहरूसँगको युद्धमा सूदुर पश्चिमाञ्चल सुरक्षाको जिम्मा यिनैले पाएका थिए। अंग्रेजहरुका सेना नायक जनरल सर डेविड अक्टरलोनीले उनलाई प्रलोभन देखाएर आफ़ुतिर आकर्षित गर्न खोज्दा पनि त्यस्तो लोभ लालचमा नफसी राष्ट्रिय हितलाई सर्वोपरि ठानी  वीरतापूर्वक अङ्ग्रेजहरुसँग सधै लडेकाले यिनलाई शाहकालीन नेपालले राष्ट्रिय विभूतिको सम्मान दिएको थियो। उनको  बीरताको गाथा र सम्मान बर्तमानमा भारतको उत्तराञ्चलले दिएको  देखिन्छ ।  तर, नेपालले यिनलाई बिर्सिइसकेको छ।
नेपालको एकीकरण अभियानमा पश्चिमको कमाण्ड सम्हाल्ने बडाकाजी अमर सिंह पश्चिम नेपालका पाल्पा,  जुम्ला,  डोटी,  कुमाउँ, गढवाल,  देहरादुन,  जम्मु , श्रीनगर, सतलज, गंगोत्री तथा गडालाइ नेपालमा एकीकरण गर्ने स्वाभिमानी देशभक्त योद्धा थिए। यिनी बाँचुन्ज्यालसम्म यिनले महाकाली नदी भन्दा पश्चिमका एकीकृत राज्यहरूको संरक्षकको रूपमा रहेर बसे। पंजावका राजा रंजीत सिंहलाइ ५ घण्टामा आफ्नो अधिनमा ल्याउने सपुत अमरसिंहले आफ्नो इच्छा विपरीत बि.सं. १८७३ मा  सुगौली सन्धी  गरेपछि नेपाल र नेपालीको अपमान भएको महशुस गरी उक्त सन्धीको पीडा सहन गर्न सकेनन् र उनी मन भुलाउन गोसाइँकुण्डमा  गए । त्यहीँ श्रावण १६ गते यिनले आत्मदाह गरे ।
अमरसिंह थापाले यो देश निर्माण गर्दा खर्चिएको रगत र पसिनाको प्रत्येक नेपालीहरु ऋणी  छन ।`नेपालको जिउँदो सिंह´भनेर चिनिने अमरसिंह थापा नेपाल रहुञ्जेलसम्म यो भुखंडमा सम्झिइने  छन। अहिलेका लोभीपापी नेताहरुले एकीकरणलाई साम्राज्यवादी र एकीकरणका समर्थकलाई पश्चगामी भन्दा ती भन्नेप्रति हदैसम्मको दया पलाएर आउँछ ।
नेपालको शान : भीमसेन थापा

वीरभद्र थापाका नाति, सानाकाजी अमर सिंह थापाका छोरा, भीमसेन थापा गोरखा जिल्लाको पिपलथोक गा.वि.स. को बोरलांग गाउँमा वि. सं. १८३२ जेठ १० गतेका दिन ( अर्थात २५ मे १७७५ ) जन्मिएका थिए  । नेपालको इतिहासमा वि.सं.१८०८ मा जन्मेका अमरसिंह थापा र विसं १८१६ मा जन्मेका अमरसिंह थापा एकै समयका  भएकाले पहिलोलाई बडा अमरसिंह थापा र अर्कोलाई साना अमरसिंह थापा भन्ने चलन थियो ।
बडा अमरसिंह थापाका बाबु भीमसेन थापा हुन जो, बाघ भीमसेन थापाको रूपमा पनि प्रसिद्ध थिए । साना अमरसिंह थापाका छोरा भीमसेन थापा हुन, जो नेपालको दोश्रो प्रधानमन्त्री भएका थिए। यी दुवै बगाले थापा हुन् र नजिकैका दाजुभाइ पनि हुन्। यिनका छोरा सानैमा १७९६ (१८५३) मा मरेका हुँदा यिनले आफ्ना माइला भाइ नयनसिंह थापाका छोरा शेरजंग थापालाई पोष्य पुत्रका रुपमा हुर्काएका थिए।
साना काजी अमरसिंह थापाले भीमसेन थापाको ब्रतबन्ध  श्री ५ युबराजधिराज रणबहादुर शाहसंगै गरिदिएका थिए । दरबारसंगको गहिरो सम्बन्धका कारण यिनलाई पहिला श्री ५ प्रतापसिंह शाहको अंगरक्षक र उनको देहान्तपछि  श्री ५ रणबहादुर शाहको पनि  अंगरक्षकका रुपमा नियुक्ति मिलेको थियो।
  मैथिल बिधुवा कान्तिवतीसंग बिहे गरेपछि जन्मिएका श्री ५ गिर्वाणयुद्ध बिक्रम जन्मिएको डेढ बर्षमै जालझेल रचेर   श्री ५ रण बहादुरलार्इ  काशी पठाइएपछि  भीमसेन थापा पनि संगै गएका थिए।  कालान्तरमा श्री ५ संगै नेपाल फर्केपछि उनी नेपालका प्रधानमन्त्री भए।  उनले ३१ वर्षसम्म थुप्रै महाराजधिराजहरुको  अधिनमा रहेर बिभिन्न ओहोदाहरु  सम्हालेका थिए। सैनिकलाई युरोपेली शैलीमा आधुनिकीकरण गरे । थुप्रै सामाजिक कुरितीहरू हटाए। सार्वजनिक प्रशासनमा सुधारहरू गरे। धरहरा,सुन्धारा, बागदरवार, टेकु पुल,थापाथली पुल , सेनाको आधुनिकीकरण, राहदानी प्रथाको सुरूआत, अनेकौं सामाजिक सुधार र विकास निर्माणको कार्य गर्न लगाए।
महान् पूर्वजहरूले सुरू गरेको नेपाल एकीकरणलाई अगाडि बढाएर यिनले नेपालको सीमालाई चारैतिर बढाए। १८६२ मा काजी र त्यसपछि मूलकाजी र जनरल भएका भीमसेन थापाले ब्रिटिश साम्राज्यवादविरुद्ध अनवरत संघर्ष गरे र नेपालको सतजलसम्म पुगेको सिमानाको हरसम्भव संरक्षण गरे ।
वि. सं. १८९४ असार ५ गते भिमसेन थापाबाट फौजी तैनाथी खोसियो भने अर्को महिना उनलाई पदबाट हटाइएको थियो। थापालाई पदच्युत गरिएपछि पाँडे समूहका नाइके रणजंग पाँडेले मुलुकको शासन व्यवस्थामा प्रभाव पार्नलागे। भारदारहरूबीचको गुटवन्दी र दरबारिया षड्यन्त्रमा परेर उनलाई जेलनेलसहित अनेकौ यातना दिई थुनामा राखियो। वि. सं.१८७१/७२ मा अंग्रेजसँगको युद्धमा पराजित र १८७३ मा भएको सुगौली सन्धीपश्चात तथा १८९४ मा राजकुमार देबेन्द्रको हत्याको अभियोग तथा दरवारिया षड्यन्त्रले गर्दा आफ्नो अपमान सहन नसकी यिनले अन्ततः २० श्रावण वि.सं. १८९६ (५ अगष्ट १८३९ ) ६४ बर्षको उमेरमा आत्महत्या गरे। उनले आत्महत्या गरेको ठाउँलाई काठमाडौँमा  भीम मुक्तेश्वर भनिन्छ ।
महारानी त्रिपुरासुन्दरी भीमसेन थापाकी प्रमुख  समर्थक थिइन् । उनको मृत्यु,  सुगौली सन्धी र श्री ५ राजेन्द्रको बढदो उमेर , तत्कालिन दरबारिया  पाण्डे तथा बस्न्यातहरूका बढ्दो बिरोधका  कारण भीमसेन थापाले  पदत्याग गरेका थिए ।
भीमसेन थापा प्रधानमन्त्री जंगबहादुर राणाको आमा पट्टिको हजुरबुबा थिए। आफ्नो हजुरबुबाको मृत्युको बदला लिन जंग बहादुरले कोतपर्ब ,भण्डारखाल पर्व रचेर नेपालमा राणा शासनको सुरूवात गरेका हुन् भन्नेकुरामा सबै इतिहासकारहरुको मतैक्य रही आएको छ।