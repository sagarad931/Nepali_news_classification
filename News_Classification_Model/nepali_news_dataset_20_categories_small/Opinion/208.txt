
﻿
त्यसबेला पारस शाह र कमल थापाहरूले नागरिक समाजका लागि ८० करोड आएको थियो भनेर भन्दै हिँडे ।
विसं २००७ सालमा राणा शासन अन्त्य भयो । एकतन्त्रको अन्त्य र लोकतन्त्रको अभ्युदय भयो । तर १७ सालमा फेरि एकतन्त्रको पुनरागमन भयो । विसं २०४६ सालमा देश बहुदलीय व्यवस्थामा प्रवेश ग¥यो । कतिपटक लोकतन्त्रका लागि आन्दोलन गर्नुहुन्छ ?
२०५९ असोज १८ को कदमदेखि नै प्रवेश गर्न चाहन्छु । विसं २००७ सालमा म जन्मिएकै थिइन तर २०४६ सालको आन्दोलनमा म सक्रिय रूपमा सहभागी थिएँ ।
म जेल चलान भएको थिएँ । मैले त्यसबेला पनि तत्कालीन राजा वीरेन्द्रलाई पत्र लेखेर मानव अधिकार उल्लंघनको लागि तपार्इँ नै जिम्मेवार हुनुहुन्छ भनेर आमरण अनशन बसेको थिएँ ७ दिनसम्म ।
बहुदलीय व्यवस्था स्थापना भएपछि त्यसलाई पचाउन नसक्नेले त्यसका विरुद्ध षड्यन्त्र सुरु गरे । पहिले २०५२ सालबाट माओवादी हिंसा सुरु भयो । त्यसलाई राष्ट्रवादी आन्दोलन देख्ने पनि निस्किए । ‘राष्ट्रवादी’ हिंसाबाटै बहुदलीय व्यवस्थाको अन्त्य हुन्छ भन्ने सपना दरबारले देखेको थियो । कसले कसलाई कुन कालखण्डमा प्रयोग गर्छ त्यो अर्कै कुरा हो । लगभग सबै संरचना ध्वस्त भए । त्यसैमा टेकेर तत्कालीन राजा ज्ञानेन्द्रले २०५९ सालमा सत्ता हालमा लिने कदम चाल्नुभयो । त्यसको विरुद्धमा पनि सडकमा उत्रिएँ र मेरो गिरफ्तारी भयो । म त्यसबेला मानवअधिकार तथा शान्ति समाजको सभापति थिएँ । मैले लगभग प्रत्यक्षरूपमा लोकतान्त्रिक गणतन्त्रको आवाज उठाएको २०५७ सालदेखि नै हो । हरेक चिजको आउने र जाने एउटा बेला हुन्छ । दलहरू २०६० सालतिर निरीह देखिए ।
मानवअधिकार संस्थाहरू राजनीतिक दलसँग सहकार्य गर्दैनन् । तर हामीले ग¥यौँ । लोकतन्त्रको लडाइँमा सँगै जानुपर्छ तर म सत्तामा जान्न भन्ने उहिलेदेखिकै प्रतिज्ञा छ मेरो ।
लोकतान्त्रिक गणतन्त्रका लागि सहकार्य गर्नैपर्छ भन्ने चेत मलाई थियो । नेपाली कांग्रेस, नेकपा (एमाले)सहित पाँच पार्टीका नेतासँगै हामी सडकमा उत्रियौं । त्यो आन्दोलन ०६१ मा तुहियो । तर एमाले सरकारमा गएपछि पनि चारपार्टीको आन्दोलनमा मैले साथ दिएको हुँ ।
माघ १९ आउँदा म पहिलोचरणमा पक्राउ परिन । तर, राजतन्त्र अब फाल्नुपर्छ भनेर व्यापक अभियान सुरु गरेँ ।
हामीले छलफल कार्यक्रम ग¥यौँ । मौलिक हक निलम्बन भए । हामीले यी कुरा ‘बे्रक’ गर्दै गयौँ । त्यो बेला संसारभरका पत्रकार नेपालमा थुप्रिएका थिए । राजाको समर्थनमा जुलुस आउने तर विरोधमा नआउने अवस्था थियो । बडो विचित्रको अवस्था थियो ।
त्यसबेला पत्रकारहरूले पनि समाचार छाप्न सक्ने अवस्था थिएन । मैले राजतन्त्र अब पतनको अन्तिम चरणमा गुज्रिरहेको छ, फाल्नुपर्छ भनेर विज्ञप्ति दिएँ ।
माघ २७ गते म पक्राउ परेँ । म १४५ दिन बन्दी बनाइएपछि रिहा भएँ । असारको २० गते म रिहा भएको थिएँ ।
त्यसपछि नयाँ ‘ट्रेन्ड’ सुरु भयो । त्यस अवधिमा राजनीतिक दलहरूले खुट्टा टेक्न सकेनन् । यहाँ जुलुस प्रदर्शनमा मानवअधिकार तथा शान्ति समाजका प्रतिनिधि निस्किए भनेर विश्वभर समाचार आएको छ । विश्वव्यापीरूपमा त्यसले तरङ्ग ल्यायो ।
असारमा म निस्किएपछि त्यो अघि बढ्न सकेन । देवेन्द्रराज पाण्डे, म र डा. मथुरा प्रसाद श्रेष्ठको नामबाट नागरिक आन्दोलन घोषणा गरियो ।
त्यसबेला मेरो लक्ष्य लोकतान्त्रिक गणतन्त्र नै हो । म बीचमा बिसाउन सक्तिन । २००७ सालमा राणा हटाउनुभयो, भागेका राजालाई फिर्ता ल्याउनुभयो तर २०१७ साल आयो । यो पुष्टि गर्नै पर्दैन । केही साथीहरू यसको औचित्य पुष्टि गर्नुपर्छ भनेर कराउनुहुन्छ । अब यो इतिहास भइसक्यो । यसमा गर्व गर्नुपर्छ । असहमत हुने अधिकार सबैमा छ । विसं २०४६ सालमा जनताले फेरि मौका दिएका थिए ।
‘सेरेमोनियल’ भएर बस्नुहुन्छ भने बस्नुस् भनेर दिएको न हो । फेरि २०५९ साल आयो भनेपछि कहिलेसम्म तपाईं फेरि ज्यू ज्यू गरेर मालिकजस्तो मानेर राजतन्त्रको दासजस्तो भएर बस्नुहुन्छ ?
मैले खुलेर विरोध गरेँ । त्यसमा सहयोगी वातावरण बन्दै गयो । त्यसलाई मैले समुन्नत लोकतन्त्रको नाम दिएको थिएँ । पछि लोकतान्त्रिक गणतन्त्र भनेको हुँ ।
एकैदिनमा मैले गणतन्त्र भनेको होइन ।
माओवादीले संविधान सभाको कुरा गर्दा राजाले दिने संविधान सभाको म विरुद्धमा थिएँ । राजाले दिएको संविधान सभाबाट कसरी आउँथ्यो गणतन्त्र ? राजाले दिने संविधान सभाको पक्षमा थिइन म । परिस्थिति अर्कै धारमा गयो ।
सात दल पनि अक्षम र भ्रष्ट भन्दै खेदिएको र माओवादी पनि खेदिएको अवस्था थियो । एउटा विन्दुमा ल्याउने काम नागरिक आन्दोलनले गरेको हो । पार्टीका सभामा भिड थिएन । माओवादी हिंसात्मक अवस्थामा थियो ।
यस एजेन्डामा हामी अघि आएपछि हाम्रो अगाडि नागरिक आए । हजारौंको जुलुस र धर्ना हुन थाल्यो । ऊर्जावान मान्छे आए । त्यसले लहर पैदा ग¥यो । यसबाट दुवै आआफ्ना धारणा बदल्न बाध्य भए । यहीबीच १२ बुँदे सहमति भयो । त्यसको पछि नागरिक आन्दोलन पनि छ । त्यसबेला ७ दलले राजतन्त्रका बारेमा अमूर्त कुरा गरेका थिए भने माओवादीले पनि जनवादका रूपमा लोकतन्त्रका सम्बन्धमा अमूर्त कुरा गरे ।
त्यसलाई तोड्ने काम हामीले ग¥यौँ । सात दलसँग सहकार्य हामीले गरेको हो । पछि बुुझाएको हो ।
विसं २०६३ पछि स्थिति अर्कै भयो । सात दलको सरकार बन्यो । अब गणतन्त्रमा जानुहुँदैन भनेर हामीलाई डाम्ने काम भयो । माओवादीले पनि के ग¥यो भने हाम्रो भित्री लक्ष्य जनवादी गणतन्त्र हो । चुनावविहीन, अधिनायकवादीका विरुद्धमा पनि म उभिएँ ।
त्यो बेला साह्रै कठिन समय थियो । अधिकारको आन्दोलन पवित्र हुनुपर्छ । त्यसमा दमन पनि गर्नुहुँदैन । मधेस आन्दोलन पनि मिलाइयो । संविधान सभाको चुनाव भयो । जनता केन्द्रमा रहँदा डराउनुपर्दैन ।
दोस्रो चुनाव भयो अर्को परिणाम आयो । माओवादीले विद्रोह गर्ने कुरा आए । अन्ततोगत्वा संविधान आयो । कस्तो आयो त भन्दा कसैले रातो भन्न मिल्ने, कसैले हरियो भन्न मिल्ने । स्वामित्व खोज्ने हो भने ७ वटा रंगमध्ये एउटा छ । विरोध जनाउने हो भने ६ वटा रंगमा असहमति छ ।
यसमा मेरा पनि केही असहमति छन् । प्रस्तावनामै केही कुरा छुटाइए । अब संविधान सभाबाट संविधान बन्दैन बरु संशोधन हुँदै जान्छ । सङ्कटको बेला संयम गुमाउनुहँुदैन । दस वर्षे हिंसा पनि हामीले भोग्यौँ । त्यसबेला सेना र प्रहरीका मान्छेले पनि हजुर शान्ति ल्याइदिनुप¥यो भन्थे । माओवादी पनि आतङ्कवादी भनेर जंगलमा भाग्दा भाग्दा कहिले निस्कन पाउँलाजस्तो भएको थियो ।
बाह्र बुँदे सहमतिका पछाडि भारत थियो भन्ने कुरा सत्य हो । मैले त्यसबेला एउटा सर्त राखेको हुँ । केन्द्रविन्दुमा नेपाली जनता रहन्छन् भने त्यो स्वीकार गर्न सक्छु भनेर भनेको हुँ । त्यसलाई जनताले २०६२/६३ को आन्दोलनले अनुमोदन गरे । त्यो २०६२/६३ को आन्दोलन नभएको भए बाह्र बुँदे अनुमोदन हुँदैनथ्यो ।
शान्ति प्रक्रियामा नेपाल एउटा विशिष्ट पक्ष भएको छ । यस्तो विश्वमा कतै भएको छैन । शान्ति प्रक्रिया सत्तारुढ दल र विद्रोहीका बीचमा हुन्छ । यहाँ ते भ्रष्ट र अक्षम भनेर राज्यबाट लखेटिएका र आतङ्कवादी भनेर राज्यले घोषणा गरेकाहरूबीच सहमति भएर आन्दोलनबाट एउटालाई सत्तामा पु¥याएर अर्कोलाई सत्तामा ल्याउने भन्ने लामो कठिन र जटिल मार्ग हो । आजसम्म संसारमा कहीँ पनि दुवै विद्रोहीका बीचमा सहमति भएर आन्दोलन अघि बढेको देखिँदैन । यो अति जटिल कार्य थियो ।
हामीले हिंसाको अवतरणका लागि काम ग¥यौँ । यत्रो भूकम्प गयो, भारतबाट नाकाबन्दी भयो हामी लड्यौँ । हामी रोएर हिँड्दैनौ ।
संकटको बेला हामी चल्ने हो । अहिले पनि देशमा संकट छ । त्यसबेला पनि संकट थियो हामी अघि बढेकै हौँ ।
मधेस आन्दोलनले संघीयता माग्यो । स्वायत्तताको दुरुपयोग हुनुहुँदैन । संविधानमा कमीकमजोरी होलान् सम्बोधन गर्दै जानुपर्छ । अब नेपाली समाजले ‘म्यानेज’ गर्दैछ ।
नेपालको सबैभन्दा ठूलो समस्या भनेको अब भ्रष्टाचारको हो । यसका विरुद्ध कुनैदिन ठूलो आन्दोलन उठ्न सक्छ ।
विसं २०६२ सालको आन्दोलन अघि हामीले काठमाडौंको बानेश्वरमा कार्यक्रम गरेका थियौँ । गिरिजाप्रसाद कोइराला, माधवकुमार नेपाललगायतका नेता हुनुुहन्थ्यो । हामी वक्ता थियौँ । वानेश्वरमा पानी पर्दा पनि गिरिजाबाबु डेढघन्टासम्म तल सुनेर बस्नुभयो । हामीले सुनायौँ । लोकतान्त्रिक गणतन्त्र नभएसम्म हाम्रो आन्दोलन बिसाउँदैनौ भनेर हामीले त्यसबेला नै भनेका थियौँ ।
हामी राजनीतिक शक्तिसँग सम्झौता गर्छौँ तर म कुनै पदमा जान्न । आज पनि म त्यही घोषणामा टिकेर बसेको छु । आन्दोलनपछि केहीले सत्तामा जान खुट्टा उचाले । त्यसका लागि राजनीति गरे हुन्छ । राजनीतिक समाजको नाम सत्तामा भजाउन पाइँदैन ।
तत्कालीन राजा ज्ञानेन्द्रले वानेश्वरको सभापछि ‘नागरिक समाजलाई पैसाको खोलो बगेको छ’ भन्ने सुनेको छु भनेछन् ।
यो पत्रिकामा छापिएको हो । पारस शाह र कमल थापाहरूले नागरिक समाजका लागि त्यसबेला ८० करोड आएको थियो भनेर भन्दै हिँड्नुभयो । आजपनि कृष्ण पहाडीले ८० करोड लिएको छ भनेर खोजेर हिँड्नेहरू छन् ।
त्यो पैसा खोजियो । म र मेरा मान्छेलाई दुःख दिने काम पनि गरियो । हाम्रो जीवन पारदर्शी छ । पछिल्लो चरणमा म संसारसँग लड्न सक्छु । नेपाल आमालाई गाली गर्नेलाई कसैले बोक्छ भने म त्यसका विरुद्ध लड्न सक्छु ।
संसारसँग लड्नुछ भने आफू पारदर्शी हुनुपर्छ । आन्दोलन गर्ने हो भने हृदयदेखि गर्नुपर्छ । नागरिक समाजका नाममा ८० करोड आएको छ भनेर पटक पटक डाम्न खोजियो । त्यो आन्दोलनको विशेषता के थियो भने जनताले गरेको निर्णयमा कसैले विरोध गर्नुहुँदैन । त्यसपछि पनि आमसभा भए । जनताले पैसा दिएरै भएको हो । हामी विदेशीका लागि काम गर्दैनौं । जनताले दिएको खानुपर्छ । यी आन्दोलन गुजाराका लागि होइनन् । आज पनि त्यही कुरा भन्ने कतिपय मान्छे छन् ।
नागरिक आन्दोलनलाई पार्टी बनाएर सत्तामा जानुपर्छ भन्ने पनि थिए । त्यसो गर्नुहुँदैन भनेर लागेँ । लोकतन्त्रको लडाइँमा संसद्बाटै सबै हुनुपर्छ ।
संविधान बनेको छ तर अपरिवर्तनीय त केही पनि छैन । बिस्तारै संशोधन हुँदै जाला । त्यो कागजको खेस्रामा धेरै अल्झिन जरुरी छैन । सिटमा बस्नका लागि कोही सेना त कोही छिमेकी गुहार्छन् ।
अतिवादी धारा चुनावबाट पराजित हुँदैछन् । शासन गर्न सबैको मन जित्नुपर्छ । समुद्र मन्थन गर्दा अमृत पनि निस्कियो, विष पनि निस्कियो । नीलकण्ठले विष पिएर देवतालाई अमृत बाँड्नुभयो ।
नेपालको आन्दोलनमा पनि आजसम्म अमृत र विष दुवै निस्किएको छ । यहाँ के भयो भने अमृत जति नेताले खाए विष जति जनतालाई बाँडे । परिणाम यही हो । नेता अब नीलकण्ठजस्तो चाहिएको छ । विषजति आफू खाएर जनतालाई अमृत दिने नेता चाहिएको छ ।
नागरिक समाज दलहरूप्रति आलोचक हुन्छ । २०६२/६३ को आन्दोलनमा जनता नजागेको भए आन्दोलन नै हुने थिएन । त्यो जनआन्दोलन बनाउने काममा नागरिक आन्दोलनले भूमिका खेल्यो ।
नेपालमा अझै पनि केही खतरा छ है भनेर हामी अहिले पनि निस्किएका हौं । माओवादी जनआन्दोलनको परिदृश्यमा थएिन तर १२ बुँदे त्यसको आधार हो । नागरिक समाज, सात दल र माओवादीका कारण नै जनआन्दोलन सफल भएको हो । तर २०६३ पछि दुईवटाको ‘टसल’मा नागरिक समाजलाई लटपट्याउने काम भयो । हामी दोहोरो मारमा प¥यौँ । माओवादीले निकटता देखाउन खोज्यो । हाम्रा साथीहरूको बचकनाले गर्दा त्यस्तो भएको पनि हुन सक्छ ।
सात दलले निरन्तर हामीलाई नै साथ दिनुपर्छ भन्यो । राजतन्त्र अन्त्यको घोषणा गर्न केही ढिला भयो ।
नागरिक आन्दोलनको घटकको रूपमा नेपाली प्रेसले जुन योगदान गरेको छ त्यो अतुलनीय छ । पछि केही कमजोरी पनि भएका छन् । जनआन्दोलनले नै राजा फाल्ने ‘म्यान्डेट’ दिएको हो ।