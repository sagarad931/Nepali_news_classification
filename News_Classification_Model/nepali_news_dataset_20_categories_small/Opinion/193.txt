
﻿
मोहनविक्रम सिंह, महामन्त्री नेकपा मसाल 
राष्ट्रिय जनमोर्चाका अध्यक्ष, नेपाल सरकारका उपप्रधानमन्त्री तथा सहकारी र गरिबी निवारण मन्त्री चित्रबहादुर के.सी. को सरकारमा भूमिका नेपालको राजनीतिक इतिहासको नै अत्यन्त महत्त्वपूर्ण र एक प्रकारले अद्वितीय उदाहरण हो ।
उपरी र प्रकट रूपले भन्ने हो भने उहाँको अहिलेसम्मको काल असफल भएको छ । तर, त्यस प्रकारको असफलता उहाँको सफलता हो वा असफलता ? यससम्बन्धी मूल्याङ्कनले देशको तात्कालिक राजनीतिमा मात्र होइन, दीर्घकालीन दृष्टिले पनि गम्भीर अर्थ राख्दछ ।
मोहनविक्रम सिंह
के.सी. को मातहतमा गरिबी निवारण मन्त्रालय छ । तर, गरिबी निवारणसित सम्बन्धित सबै रकम त्यो मन्त्रालयको मातहतमा छैन । गरिबी निवारणसित सम्बन्धित अरबौँ रूपैया प्रधानमन्त्री मातहतको कोषमा छ ।
पहिलेका प्रधानमन्त्रीहरुले त्यो कोषको अरबौँ रुपैया आफ्ना कार्यकर्ताहरुमा वितरण वा आफ्ना निर्वाचन क्षेत्रहरुमा खर्च गर्ने गरेका थिए । अहिले पनि कतिपय जिल्लाहरुमा त्यो कोषको रकमको दुरूपयोग भएका समाचारहरु सञ्चार माध्यमहरुमा प्रकाशित भइरहेका छन् । त्यो वास्तवमा गरिबी निवारणसित सम्बन्धित कोषको दुरूपयोग हो ।
त्यही प्रकारका अन्य विभिन्न रकमहरु अर्थ मन्त्रालय, स्थानीय विकास मन्त्रालय, राष्ट्र बैङ्क आदिमा छरिएका छन् । के.सी. ले ती सबै कोषहरु गरिबी निवारण मन्त्रालय अन्तर्गत ल्याउन लेखापढी गरिरहनु भएको छ । त्यसो भएमा त्यो रकम वास्तवमा गरिबी निवारणका लागि सही प्रकारले उपयोग हुन सक्दथ्यो । तर अहिलेसम्म त्यसरी कुनै कोष गरिबी निवारण मन्त्रालय अन्तर्गत आएको छैन ।
सहकारिताको विकासले देशको अर्थतन्त्रमा ठूलो महत्त्व राख्दछ । तर, वास्तविकता यो हो कि सहकारिता देशमा ठगी र भ्रष्टाचारको ठूलो केन्द्र बनेको छ ।
सहकारिताका नाममा देशमा अरबौँको ठगी हुने गरेका कैयौँ घटनाहरु सार्वजनिक भएका छन् । सहकारी मन्त्रालय अन्तर्गत पनि गम्भीर प्रकारका अनियमितता वा भ्रष्टाचार हुने गरेका छन् ।
त्यो स्थितिमा सुधारका लागि सर्वप्रथम त्यसको कानुनमा सुधारको आवश्यकता छ । त्यसका लागि के.सी. ले सहकारिता सम्बन्धी नयाँ कानुनको मस्यौदा बनाएर प्रस्तुत गर्नु भएको छ । तर, त्यो कानुनको निर्माणबाट जसको स्वार्थमा बाधा पुग्दछ, उनीहरुले त्यो कानुन पारित हुन नदिन सङ्गठित रूपले प्रयत्न गरिरहेका छन् ।
त्यस प्रकारका बाधा र विरोधका बाबजुद अहिलेसम्म कानुन मन्त्रालय र मन्त्री परिषदबाट त्यो कानुन अगाडि गइसकेको छ र अहिले त्यो विधेयक समितिमा पुगेको छ । त्यहाँ पनि के.सी. को प्रयत्नलाई सफल हुन नदिन पुरा प्रयत्न भइरहेको छ ।
विधेयक समितिपछि त्यो मस्यौदा कानुन संसदमा जाने छ र त्यहाँ पारित भएपछि मात्र त्यो कानुन बन्ने छ । त्यसरी ती दुवै मन्त्रालयहरुमा के.सी. ले कडा सङ्घर्ष गरिरहनु परेको छ ।
वास्तवमा यहाँ गरिबी निवारण तथा सहकारी मन्त्रालयमा भएको अनियमितता र भ्रष्टाचारको जुन उल्लेख गरियो, त्यो सरकारको सम्पूर्ण प्रशासन यन्त्र र कार्यविधिमा भएको अनियमितता र भ्रष्टाचारको एउटा सानो उदाहरण मात्र हो । सरकारमा गएपछि नै हामीलाई त्यस बारे वस्तुगत रूपमा बढी जानकारी प्राप्त भएको छ ।
हाम्रो पार्टीले लामो समयसम्म चुनावको बहिष्कार गरेको थियो । त्यसकारण हामीले चुनावलाई उपयोग गर्ने निर्णय गरेपछि र संसदमा गएपछि हाम्रो पार्टी बिग्रने छ भन्ने व्यापक प्रचार गरिएको थियो । आम रूपमा त्यो कुरा सत्य हो ।

सङ्घीयता र राष्ट्रियताका पक्षमा पनि केसीको सोचाइमा कुनै विचलन आएको छैन । त्यसरी सरकारमा गएर पनि भ्रष्टाचार वा पतनको कुनै बाटो नसमात्ने मन्त्रीका रूपमा उहाँको रेकर्ड कायम रहेको छ

तर, अहिलेसम्म संसदमा गएका हाम्रा कुनै पनि सांसद वा सभासदहरु त्यसरी बिग्रेका वा भ्रष्ट भएका छैनन् । त्यसै गरेर राष्ट्रिय जनमोर्चा सरकारमा नजाँदासम्म चोखो रहेको हो र सरकारमा गएपछि त्यो पनि बिग्रने छ वा भ्रष्टाचारको दलदलमा फस्ने छ भन्ने व्यापक प्रचार गरिएको थियो ।
तर, के.सी. को अहिलेसम्मको भूमिकामाथि लाञ्छना लगाउनुपर्ने कुनै पनि विषय छैनन् । त्यसरी सरकारमा गएर पनि कुनै भ्रष्टाचार नगर्ने मन्त्रीको रूपमा उहाँको नाम उच्च रहेको छ । यहाँसम्म कि सङ्घीयता र राष्ट्रियताका पक्षमा पनि उहाँको सोचाइमा कुनै विचलन आएको छैन । त्यसरी सरकारमा गएर पनि भ्रष्टाचार वा पतनको कुनै बाटो नसमात्ने मन्त्रीका रूपमा उहाँको रेकर्ड कायम रहेको छ ।
अर्कातिर, त्यही कारण सरकारमा गएपछि पनि उहाँको असफलताको एउटा मुख्य कारण बनेको छ  । भ्रष्टाचार नगर्ने वा इमान्दारितापूर्वक काम गर्ने मानिस असफल बन्नु-त्यो उहाँको कमजोरी होइन, तर त्यसले वर्तमान व्यवस्थामा भएको गम्भीर प्रकारको असङ्गतिलाई नै बताउँछ ।
यो आम रूपमा थाहा भएको कुरा हो कि सरकारमा गएका कैयौँ मन्त्रीहरु भ्रष्ट हुने गर्दछन् । उनीहरुले ठूलो पैमानामा पैसा जोड्छन् । तर, अहिले के.सी. ले जुन उदाहरण प्रस्तुत गर्नु भएको छ, त्यो कुनै नयाँ उदाहरण होइन ।
उहाँको चरित्र र कार्यप्रणालीमा पहिलेदेखि भएको चरित्रगत विशेषता हो । त्यस प्रकारको विशेषता उहाँको व्यक्तिगत विशेषता नभएर सम्पूर्ण पार्टीमा पहिलेदेखि नै कायम रहँदै आएको चरित्रगत विशेषता हो र त्यसैलाई के.सी. ले सरकारमा गएपछि पनि निरन्तरता दिने काम गर्नु भएको छ ।
उदाहरणका लागि लेखा समितिको सभापति भएको बेलामा पनि उहाँको भूमिका निष्कलङ्कित रहेको थियो । कैयौँ मानिसहरुले सुटकेसमा भरेर उहाँलाई पैसा दिन आउँथे । तर, उहाँले त्यो पैसाको लोभमा परेर भ्रष्ट व्यक्तिहरुलाई बचाउने कुनै पनि काम गर्नु हुँदैनथ्यो । अहिले पनि उहाँका अगाडि भ्रष्टाचार गरेर सम्पत्ति कमाउनका लागि कैयौँ ढोकाहरु खुला छन् ।
तर, उहाँले कुनै पनि व्यक्तिबाट त्यसरी पैसा लिने काम गर्नु भएको छैन । उहाँको त्यस प्रकारको स्वच्छ कार्य प्रणालीले गर्दा नै उहाँका कामहरुको सफलतामा कैयौँ बाधाहरु पुग्ने गरेको छ ।
यो आम रूपमा थाहा भएको कुरा हो कि अहिलेको प्रशासनको स्वरूप अत्यन्त भ्रष्ट, नोकरशाही र गैरजिम्मेवार प्रकारको छ । प्रशासनका उच्च पदमा रहेका व्यक्तिहरुले करोडौँ रूपैया भ्रष्टाचार गरेका कैयौँ उदाहरणहरु बाहिर आउने गर्दछन् ।
प्रशासनले देश र जनताको सेवा वा विकास कार्यहरुमा भन्दा आफ्ना व्यक्तिगत फाइदाहरुमा नै बढी ध्यान दिएर काम गर्ने गर्दछन् । त्यसले गर्दा नै देश र जनताको हित वा विकास कार्यहरुमा अत्यन्त बाधा पुग्ने गर्दछ ।
प्रशासनमा भएको भ्रष्टाचार वा राष्ट्रिय सम्पत्तिको दुरूपयोगमा नियन्त्रण हुन नसक्नुको एउटा मुख्य कारण यो हो कि उच्च राजनीतिक तहमा नै व्यापक रूपमा भ्रष्टाचार हुने गर्दछ
जुन मन्त्रीहरुले प्रशासनको त्यस प्रकारको स्वरूपसित मिलेर काम गर्ने गर्दछन्, उनीहरुलाई प्रशासनबाट पनि धेरै नै मद्दत पुग्दछ र व्यक्तिगत रूपमा उनीहरुको पनि धेरै नै स्वार्थ सिद्धि हुन्छ ।
प्रशासनमा भएको भ्रष्टाचार वा राष्ट्रिय सम्पत्तिको दुरूपयोगमा नियन्त्रण हुन नसक्नुको एउटा मुख्य कारण यो हो कि उच्च राजनीतिक तहमा नै व्यापक रूपमा भ्रष्टाचार हुने गर्दछ । त्यसले गर्दा प्रशासनमा हुने भ्रष्टाचारमा नियन्त्रण गर्नु उनीहरुका लागि न सम्भव हुन्छ, न चाहन्छन् नै ।
तर, के.सी. को अहिलेसम्मको कार्य प्रणाली र चरित्रमाथि मूल्याङ्कन गर्दा उहाँ त्यस प्रकारको दलदलबाट माथि र चोखो रहेको कुरामा कुनै शङ्का रहन्न । त्यसका विपरीत उहाँले सरकारमा गएपछि पनि प्रशासनलाई स्वच्छ तथा देश र जनताप्रति उत्तरदायी बनाउन नै मुख्य जोड दिने गर्नु भएको छ ।
त्यसको परिणाम यो हुन्छ कि सबै भ्रष्ट कर्मचारीहरु उहाँसित असन्तुष्ट हुन्छन् र असहयोग गरेर उहाँलाई असफल पार्ने प्रयत्न गर्दछन् । कुरा त्यहीँसम्म सीमित छैन । उहाँको आफ्नो मन्त्रालयको कार्य प्रणालीलाई स्वच्छ र व्यवस्थित पार्ने प्रयत्नको परिणामस्वरूप मन्त्रालयको कामहरुबाट नाजायज फाइदा उठाइरहेका खालि कतिपय कर्मचारीहरु मात्र होइन, विभिन्न राजनीतिक दलका नेता, कार्यकर्ता वा मन्त्रीहरु समेत उहाँसित असन्तुष्ट हुन्छन् ।
स्वयं गरिबी निवारण र सहकारी मन्त्रालयमा पनि कैयौँ त्यस प्रकारका कर्मचारीहरु छन् र उनीहरुले उहाँको काममा विभिन्न प्रकारले बाधा पुर्‍याउने प्रयत्न गर्दछन् । मन्त्रालयका सबै कर्मचारीहरु भ्रष्ट हुन्छन् भन्ने होइन ।
कतिपय धेरै नै इमान्दार हुन्छन् र त्यस प्रकारका कर्मचारीहरुले के.सी.को काममा सम्भव तरिकाले सहयोग पुर्‍याउने कोशिस पनि गर्दछन् । तर, त्यस प्रकारका इमान्दार कर्मचारीहरुलाई अन्य भ्रष्ट कर्मचारी, राजनीतिक नेता र कार्यकर्ताहरुको दबाबमा मन्त्रालयबाट सरुवा गर्ने काम गरिन्छ, जसबाट कि उनीहरुले के.सी. लाई सहयोग पुर्‍याउन नसकुन् ।
त्यसरी के.सी. ले समग्र अत्यन्त कठिन स्थितिमा काम गनु परिरहेको छ । उहाँले प्रशासनको भ्रष्ट वातावरणसित सम्झौता गरेर काम गरेको भए उहाँको बाटो धेरै नै सजिलो हुन्थ्यो । तर, त्यसो गर्नु देश र जनताका हितका विपरीत हुन्थ्यो ।
सरकारमा गएपछि पनि के.सी. ले सङ्घीयताका विरुद्ध आफ्नो अभियान कायम राख्नुभएको छ । पहिले कोइराला सरकारले भारतीय दबाबमा संसदमा दर्ता गराएको जनसङ्ख्यालाई मुख्य आधार मानी निर्वाचन क्षेत्रहरु निर्धारित गर्ने संविधान संशोधन विधेयकलाई ओली सरकारले संसदमा प्रस्तुत गरेर सत्तापक्षका अन्य सबै राजनीतिक सङ्गठनहरुले पारित गराउन खोजेपछि के.सी. र उहाँको नेतृत्वको राष्ट्रिय जनमोर्चाका सांसदहरुले त्यो विधेयकका विरुद्ध मतदान गरेका थिए ।
सामान्यतः संसदीय प्रचलन अनुसार मन्त्री परिषदले ल्याएको विधेयकलाई सबै मन्त्रीहरुले समर्थन गर्नु पर्दछ । तर त्यो संसदीय प्रचलनभन्दा महत्त्वपूर्ण प्रश्न देशको राष्ट्रियताको थियो ।
त्यसैले उहाँले संसदीय प्रचलनलाई अन्धानुकरण गरेर देशको राष्ट्रियता माथि कुठाराघात गर्ने कुरालाई गलत मान्नु भयो र त्यसका विरुद्ध मतदान गर्नुभयो ।
इतिहासले यो कुराको मूल्याङ्कन गर्ने छ  सामान्य संसदीय प्रचलनलाई पालन गर्नुको सट्टा देशको राष्ट्रियताको पक्ष लिने उहाँको कार्य गलत होइन, सही थियो । अर्का शब्दमा, जुन बेला सत्ता पक्षका सबै राजनीतिक सङ्गठन र सांसदहरुले एउटा राष्ट्रघाती विधेयकका पक्षमा मतदान गरेका थिए, उहाँ आफ्नो पार्टीका सांसदहरु सहित त्यसका विरुद्ध उभिनु भएको थियो।
प्रश्न यो उठ्दछ, जुन सरकारमा गएर देश र जनताको हित, विकास कार्य र राष्ट्रियताका समेत काम गर्दा धेरै नै बाधा र कठिनाइँको सामना गर्नु पर्दछ, त्यो सरकारमा सामेल हुने निर्णय गलत त थिएन ? निश्चय नै हाम्रो त्यस प्रकारको निर्णय कुनै रणनीतिक निर्णय होइन । त्यो एउटा कार्यनीतिक निर्णय मात्र हो ।
संसारका विभिन्न देशहरुमा कम्युनिस्टहरुले कार्यनीतिक रूपमा कैयौँ यस्ता राजनीतिक शक्तिहरुसित पनि संयुक्त मोर्चा वा कार्यगत एकता गरेका हुन्छन्, जोसँग हाम्रँ सैद्धान्तिक र आधारभूत प्रकारका मतभेदहरु हुन्छन् । कतिपय अवस्थामा त्यस्ता शक्तिहरुसित मिलेर कम्युनिस्टहरु सरकारमा सामेल भएका उदाहरण पनि पाइन्छन् । त्यसरी नीतिगत रूपमा हाम्रो त्यो कार्यनीतिक निर्णय गलत छैन ।
देशको, एकातिर, ६५ वर्षको लामो सङ्घर्षपछि संविधान सभाद्वारा संविधानको निर्माण भएको, संविधानमा गणतन्त्र, धर्म निरपेक्षता जस्ता महत्त्वपूर्ण विषयहरु सामेल गरिएको र अन्य कतिपय सकारात्मक पक्षहरुलाई पनि संविधानले अपनाएको तथा, अर्कातिर, भारतीय विस्तारवादको हस्तक्षेपका कारणले देशको राष्ट्रियता, सार्वभौमिकता र अखण्डतामा गम्भीर आँच पुगेको-त्यस प्रकारको स्थितिमा संविधानका सकारात्मक पक्ष र राष्ट्रियता समेतको रक्षाका लागि सम्पूर्ण जनता, राजनीतिक सङ्गठन र सरकार समेतको एकता राष्ट्रिय आवश्यकता बनेको थियो ।
त्यस प्रकारको एकतामा बल पुर्‍याउन नै हाम्रो पार्टीले सरकारमा जाने निर्णय गरेको थियो र त्यस प्रकारको स्थितिमा सरकारमा जाने निर्णय सही थियो । राष्ट्रिय जनमोर्चाको तेस्रो राष्ट्रिय सम्मेलनले पनि अत्यधिक बहुमतले त्यो निर्णयलाई सही ठहराएको छ ।
राजमोले एकातिर, सरकारमा गएपछि पनि सङ्घीयताका विरुद्ध र राष्ट्रियताका पक्षमा तथा, अर्कातिर, प्रशासनभित्रका अनियमितता र भ्रष्टाचारका विरुद्ध सम्झौताहीन प्रकारले सङ्घर्ष गरिरहेको छ ।
सरकारमा गएर पनि त्यस प्रकारको भूमिका कुनै पनि मन्त्रीका लागि सामान्य कुरा होइन । त्यही कारणले उहाँले बढी कठिनाइँ र बाधाहरुको सामना गर्नुपरेको छ तथा उहाँले देखाएको इमान्दारिता र दृढताका कारणले नै प्रशासन वा सरकारबाट समेत उहाँलाई आवश्यक सहयोग प्राप्त हुन सकिरहेको छैन ।
वास्तवमा त्यो के.सी. को व्यक्तिगत समस्या मात्र होइन । अहिले प्रशासनको स्वरूप नै यस्तो छ कि कुनै सरकार, मन्त्री वा कर्मचारीले देश र जनताको हित वा राष्ट्रियताको पक्षमा इमान्दारितापूर्वक काम गर्न थाले भने उनीहरुले अत्यन्त कठिन स्थितिको सामना गर्नु पर्दछ र उनीहरु सफल हुने कम, तर असफल हुने नै बढी सम्भावना हुन्छ ।
त्यसैले कम्युनिस्टहरुले विद्यमान भ्रष्ट र नोकरशाही व्यवस्थामा आमूल परिवर्तन गर्नु पर्ने आवश्यकतामा जोड दिन्छन् । हाम्रो त्यस प्रकारको दृष्टिकोण अहि&#2