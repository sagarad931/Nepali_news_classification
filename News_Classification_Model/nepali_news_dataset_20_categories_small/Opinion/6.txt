
﻿
हालै पेरिसमा सम्पन्न जलवायु सम्मेलनमा अमेरिकी विदेशमन्त्री जोन केरीले जलवायु परिवर्तनमाथि विश्व सम्झौता चीनको मद्दतविना उपलब्धिमूलक हुन नसक्ने बताए । उनको यो भनाइ चिनिया वार्ताकारको प्रभावशाली ‘डिलिङ’ पछि
आएको थियो ।
चीनका राष्ट्रपति सी जिनपिङका अनुसार चीनलाई सफ्ट पावर बनाउनु उनको मिसनको हिस्सा हो । उनी जोड दिइरहन्छ कि चीन एउटा समृद्ध इतिहास भएको देश हो । त्यसैले चीनको कथा सही ढंगले प्रस्तुत गर्नु आवश्यक छ ।
त्यसो भए, सफ्ट पावर भनेको के हो ? राजनीति शास्त्री जोसेफ नेई सफ्ट पावरको परिभाषा यसरी गर्छन्, ‘जो तपाईं चाहनुहुन्छ त्यसलाई पैसा वा दबाब दिएर हत्याउनुको सट्टा आफ्नो आकर्षणको बलमा हासिल गर्ने क्षमता ।’
सीले भनेजस्तै सफ्ट पावर हासिल गर्न चीनले आफ्नो मिडिया र संस्कृतिलाई सारा विश्वभरि नै फैलाउने क्रमलाई जारी राखेको छ । हालै मात्र चीनको एक निजी कम्पनी अलिबाबाले हङकङको एउटा अंग्रेजी पत्रिका ‘साउथ चाइना मर्निङ पोस्ट’ को अधिग्रहण गरेको छ । यो पत्रिकाका नयाँ मालिकले पत्रिकाको सम्पादकीय स्वतन्त्रतालाई लिएर देखाइएका आशंकाप्रति आश्वस्त गर्दै भनेका छन् कि उनी त्यसलाई कमजोर बनाउने छैनन् तर चीनलाई लिएर हुने ‘कभरेज’ सन्तुलित र सही हुनुपर्छ।
एउटा सफ्ट पावरका रूपमा चीनले कमाएको छवि यो वर्ष चीनको ‘हार्ड पावर’ मुनि कतै दब्यो ।
जोसेफ नेईका अनुसार हार्ड पावर भनेको आर्थिक र सैन्य क्षमताको प्रयोग गरी आफ्नो इच्छामा अरूलाई मनाउनु हो । चीनको सत्ता व्यवस्था यसलाई परिणाममुखी बनाउन माहिर छ । यसका कूटनीतिज्ञहरू शताब्दियौँदेखि यो भन्दै आएका छन् ।
सन् २०१५ मा चीनको एउटा उल्लेखनीय सफलता आफ्नो नेतृत्वमा एसियन इन्फ्रास्ट्रक्चर इन्भेस्टमेन्ट बैंक (एआआबी) को स्थापना भयो । सबैलाई चीनको समृद्धिको अडकल छ । एआइआइबीको स्थापनाले चीन आत्मविश्वासी, महत्त्वाकांक्षी, दृढ छ भन्ने त देखाएकै छ अमेरिकालाई चुनौती दिने र आफ्नो उद्देश्यलाई पूरा गर्न क्षेत्रीय संस्थानहरूको निर्माणको सोच पनि राख्छ भन्ने पुष्टि भएको छ ।
एक हार्ड पावरको रूपमा उसको अर्को सफलतामा यसै वर्ष सेप्टेम्बरमा भएको फौजी परेड पनि हो । यो परेडमा चीनसँग भएका नयाँ हतियार पनि प्रदर्शन गरिएको थियो । यसका अलवा दक्षिण चीन सागरमा दुई हजार एकड भूमिमाथि पुन: दाबी गर्नु अर्को कदम हो । यति ठूलो अर्थव्यवस्था र फौजी ताकत हुँदाहुँदै आफ्ना कैयौँ छिमेकी देशसँग जमिनलाई लिएर हुने विवादले अक्सर उसको सफ्ट पावरको छविलाई दबाइदिन्छ ।
पूर्वअस्ट्रेलियाली प्रधानमन्त्री टोनी एबटले एकपटक जर्मन चान्सलर एंगेला मर्केलसँग चीनप्रति उनको सरकारको नीति त्रास र लोभबाट प्रभावित भएको बताएका थिए ।
पोप जहाँजहाँ गए उनको भरपूर प्रशंसा भयो । उनलाई टेलिभिजनमा २० गुणा बढी र छापा मिडियामा पाँच गुणा ज्यादा स्थान प्राप्त भयो । वास्तविक सफ्ट पावर यसलाई भनिन्छ । एउटा सफ्ट पावरका रूपमा चीनको समस्या अमेरिकी भ्रमणका दौरान दोस्रोपटक सामुन्ने आयो जब सी जिनपिङले महिलाको अधिकारको मुद्दामा संयुक्त राष्ट्रसंघको सभालाई न्युयोर्कमा सम्बोधन गरे ।
हिलारी क्लिन्टनले यो वर्षको सुरुमा चीनमा पाँच नारीवादीलाई हिरातसमा लिइएको दाबी गर्ने त्यस्तो कार्य ‘लज्जाजनक’ भएको ट्विट गरेकी थिइन् । यी नारीवादीले सार्वजनिक यातायातका साधनमा हुने यौन उत्पीडनका विरुद्ध पोस्टर अभियान चलाउने योजना बनाएका थिए । जर्ज अरवेलले एकपटक भनेका थिए, ‘एउटा समाज सत्यबाट जति टाढा जान्छ, त्यति नै त्यो आवाज उठाउनेहरूलाई घृणा गर्छ ।’
यसबाट थाहा हुन्छ, किन सत्य थोपर्न जोड दिने चीन सदैव एउटा सफ्ट पावरका रूपमा असफल हुन्छ । ०१५ मा चीन एउटा कडा देशका रूपमा अघि बढ्यो, नम्र देशको उसको छवि फिका बनाउँदै ।बिबिसीडटकमबाट