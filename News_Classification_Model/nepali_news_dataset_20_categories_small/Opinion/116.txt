
﻿दीर्घराज भाट
सांसद भन्नेबित्तिकै सर्वसाधारणको बुझाइमा ठूला मान्छे, धेरै तलब–भत्ता र सुविधा पाउने मान्छे, पहुँचवाला मान्छे र उनीहरूले भनेका जे पनि हुन्छन् भन्ने खालको बुझाइ पाइन्छ । तर, गहिराइमा पुगेर हेर्ने हो भने सांसदका पनि आफ्नै अप्ठ्यारा छन् । धेरैको जीवन लथालिंग छ । जनताका ससाना अपेक्षा पूरा गर्न नसक्दाका कठिनाइ पनि छन् । सर्वसाधारण जनताले आफ्नो प्रतिनिधिका रूपमा हामीलाई विश्वास गरेर चुनावमा जिताएर सांसदका रूपमा पठाएका हुन् । संविधानसभाबाटै संविधान निर्माण गर्ने र त्यसपछि व्यवस्थापिकाको सांसदका रूपमा भूमिका निर्वाह गर्ने कार्यभार हामी सांसदको थियो । संविधानसभाबाट संविधान निर्माण भएपछि अहिले रूपान्तरित संसद्को सांसदका रूपमा हामीले भूमिका निर्वाह गरिरहेका छौँ । हामी जनताका जनप्रतिनिधि हौँ । जनताको भावना तथा इच्छा पूरा गर्न संसद्मा अधिकतम कोसिस गरिरहेका छौँ । आफ्ना क्षेत्रका जनताका कामलाई प्रतिनिधित्व गर्ने गरी सदनमा आवाज उठाउने, विकास निर्माणको काम गर्ने, कानुन निर्माण गर्ने काम हामी सांसदको हो ।
तर, हामीले त्यसबापत पाउने सेवा–सुविधाका विषयलाई लिएर सर्वसाधारणदेखि मिडियाले समेत वेलाबखत तिखो विरोध गर्छन् । यो हामी सांसदका लागि अपाच्य तथ्य हो । सार्वजनिक विकास निर्माणको कामदेखि जनताको जनजीविका, आवश्यक ऐन–नियम बनाउन हामी दिनरात काममा खटेका छौ“ । तर, हामीले पाउने सुविधालाई लिएर विरोध हुनु सबैभन्दा दुःखको विषय हो । सबै नेता एकै प्रकारका हुन्छन् भनेजसरी आरोपित गर्दा झन् पीडा हुन्छ । हामीले यति पैसा खायौँ, उति खायौँ भनेर वेला–वेलामा चर्चा गर्ने गरिन्छ । तर, यो सुहाउने विषय होइन ।
यही त हो सुविधा
हामीले पाउने सेवा–सुविधाको सबैले व्यापक मात्रामा चर्चा गर्छन् । तर, हामीले तलबका रूपमा पाउने भनेको मासिक विशुद्ध ४४ हजार रुपैयाँ हो । त्यसमा पनि सात हजार कर काटिन्छ । पाँच हजार पार्टीलाई नियमित रूपमा लेबीका रूपमा बुझाउनुपर्छ । घरभाडाका रूपमा साढे ६ हजार रुपैयाँ हामीलाई दिने गरिएको छ । साढे ६ हजारमा अहिले काठमाडौंमा कतिवटा, कस्तो कोठा आउँछ ? म मासिक १५ हजार रुपैयाँ घरभाडा तिरेर बसेको छु । त्यसमा बिजुली पानी गरेर थप साढे आठ हजार खर्च हुन्छ ।
यी सबै गर्दा हामीसँग रहने भनेको मुस्किलले २४ हजार जति हुन आउँछ । त्यसले हामीलाई कति हुन्छ ? खाना खानै प¥यो, कोठामा जिल्लाका नेता, कार्यकर्तादेखि सर्वसाधारण जनता भेटघाटका लागि आउँछन्, उनीहरूलाई चिया–नास्ता खुवाउनै प¥यो । के यत्ति रकमले हामीलाई मोजमस्ती भइरहेको होला त ? यसका व्यावहारिक पक्षको लेखाजोखा नै नगरी सांसदका सुविधाका विषयमा मात्रै टिप्पणी गर्नु उचित हो जस्तो लाग्दैन ।
सबैतिर सांसदले यति खाए, उति खाए भनेर विरोध हुन्छ । केही मिडियाले पनि त्यसैलाई उचाल्छन् । जस्तो, संसद विकास पूर्वाधार कोषका नाममा विकास निर्माणका लागि दिइएको एक करोडको पनि उस्तै विरोध भयो, मानौँ त्यो सिंगो रकम सांसदकै खल्तीमा जाने हो । तर, त्यो रकम परिचालन गर्ने आफ्नै संयन्त्र छ, प्रक्रिया हुन्छ । विभिन्न कार्यालयका प्रमुख रहेको १७÷१८ जनाको एउटा विषयगत समिति हुन्छ, त्यही समितिले बजेट कहाँ विनियोजन गर्ने, कहा“ खर्च गर्ने भन्ने निर्णयको अधिकार राख्छ । कुन तटबन्ध निर्माणमा, कुन बाटोमा, कुन सि“चाइमा, कहाँ कति बजेट हाल्ने भन्ने त्यही समितिले निर्णय गर्छ । सांसद एक्लैले निर्णय गर्दैन । तर, हामीकहाँ सांसदले एक करोड मनलाग्दी खाने भए भन्ने शैलीमा विरोध भयो । तथ्य नै नबुझी हुने विरोध हाम्रा लागि सबैभन्दा बढी दुःखको विषय बन्न आउँछ ।
त्यस्तै, हामीले बैठकभत्ताका नाममा यति रकम खायौँ, उति खायौँ भनेर पनि आलोचना गर्ने गरिन्छ । यस विषयमा पनि प्रस्टता जरुरी छ । बैठक बसेको दिन हामीले जम्माजम्मी एक सय ७० रुपैयाँ भत्ता बुझ्छौँ । दुई सय रुपैयाँमध्येमा ३० रुपैयाँ त्यसको कर काटिन्छ । जबकि जिल्लामै प्रतिबैठकको एक हजार रुपैयाँ भत्ता लिने कर्मचारी छन् । ०४८ सालमा जति भत्ता दिइन्थ्यो, सांसदहरूलाई अहिले पनि त्यही छ । बैठक भएको दिन पारवहन भत्ता एक सय ५० रुपैयाँ दिइन्छ । हामीले पाउने सुविधा भनेको त्यत्ति हो । तर, यहाँ त राज्यकोष सबै रित्याउने गरी सांसदहरूले भत्ता बुझे भनेजसरी प्रचार हुन्छ । वास्तविकता त्यस्तो छैन । हामीले बैठक भत्ताका नाममा पाउने त्यो पैसाले के हुन्छ, के पुग्छ भनेर सबैले विश्लेषण गर्न सक्नुहुन्छ ।
अप्ठ्यारा पक्ष कति–कति
सेवा–सुविधाका नाममा बद्ख्वाइँ खेप्नेबाहेक अन्य अनगिन्ती अप्ठ्यारा पक्ष पनि छन्, जसको चर्चा नै हुन्न । हामीमाथि जनताको धेरै आशा र अपेक्षा हुन्छन् । हामीले ती अपेक्षा पूरा गर्न कति जोखिम उठाएका हुन्छौ“ भन्नेबारे कुनै टीका–टिप्पणी हुने गरेको पाइँदैन ।
सबैतिर बजेटको सिलिङ अहिले असाध्यै कम छ । म निर्वाचित भएको जिल्ला कैलालीको जिल्ला विकास समितिमै अहिले बजेटको सिलिङ दुई करोड रुपैयाँले कम गएको छ । फलतः विगतमा जे–जति काम गर्न सकिन्थ्यो, अहिले बजेट अभावका कारण गर्न सकिने अवस्था छैन । सबै विषयगत कार्यालयमा विगतको तुलनामा कम बजेट सिलिङमा तोकिएका छन् ।
देशमा आएको महाभूकम्प, देशले लामो समयसम्म सामना गर्नुपरेको नाकाबन्दीले अर्थतन्त्र धराशयी हुन पुगेको छ । राजस्वमा गिरावट आएको छ । एक किसिमले अर्थतन्त्र नै तहसनहसको अवस्थामा पुगेको छ । त्यसले गर्दा राज्यले नै धेरै ठाउँमा विकास निर्माणका लागि भनी छुट्याएको विकास खर्च भारी मात्रामा कटौती गरेको छ । पहिलेजसरी खर्च गर्ने अवस्था अहिले छैन । यस्ता जटिलता पनि छन् ।
त्यस्तै, एउटा सांसदले प्रशासनिक खर्चका रूपमा पाउने भनेको ५० हजार रुपैयाँ मात्रै हो । प्रशासनिक खर्चमध्ये ३५ हजार सांसद विकास कोष हेर्ने मेरा जुन प्रतिनिधि छन्, उनैलाई दिन्छु । १५ हजार पार्टीलाई दिन्छु । अनि मसँग के
बच्छ ? एउटा अधिकृतले सवारी साधनको रूपमा गाडी प्रयोग गर्छ, तर सांसदले त्यसरी साधन सुविधा केही पाएका हुन्नन् । अधिकृतले गाडी चढ्छन्, प्लेनको टिकट पाउ“छन् । तर, के हामीले यो सुविधा पाएका छौ“ त ? छैनौँ । निर्वाचित भएर काठमाडौं आउने वेला एकपटक प्लेनको टिकटबाहेक हामीले कुनै त्यस्तो सुविधा पाएका हँुदैनौँ । जनप्रतिनिधिका हिसाबले जिल्ला आउने, जाने हाम्रो नियमित काम परिरहन्छ । तर, त्यसको खर्च हामीले पाउ“दैनौ“, आफ“ैले व्यहोर्नुपर्छ । तर, मिडियादेखि सर्वसाधारणसम्मलाई लागेको छ, हामी सांसदले धेरै तलब–भत्ता बुझेका हुन्छौँ, सुविधा धेरै लिएका हुन्छौँ । मानसिकता नै त्यही खालको बनेको पाइन्छ । तर, व्यवहारतः हेर्ने हो भने हाम्रो स्थिति त्यस्तो हँुदैन ।
आफ्ना मतदाता वा सर्वसाधारणका अपेक्षाअनुसारका ससाना काम गर्न पनि हम्मेहम्मे पर्ने अवस्था छ । कतिपयले काम गर्दैनन् पनि होला । तर, मैले मेरो निर्वाचन क्षेत्रका जनताबीच गरेको प्रतिबद्धताअनुसारको काम गरेको छु । कतिपय बाँकी पनि छन्, त्यो अब दुई वर्षको समयावधिमा पूरा गर्ने मिसन लिएर अगाडि बढेको छु । चुनौती छन्, तर त्यसको सामना गर्ने हिम्मत लिएर हिँडेको छु । सांसदसँग सर्वसाधारणको इच्छा, आकांक्षा असीमिति छन्, बजेट सीमित छ । सीमित बजेटमा काम गर्नुपर्ने अप्ठ्यारो छ ।
जिल्लाबाट विभिन्न समस्या लिएर कार्यकर्ता तथा जनता आउँछन् । उनीहरूको समस्या समाधानका लागि हामीले दिनरात नभनी खट्नुपर्ने हुन्छ । जिल्लाका प्रतिनिधिका हैसियतमा त्यो हाम्रो दायित्व पनि हो । म सबै ठाउँमा घुमेर जिल्लामा बजेट पार्नका लागि दौडधुप पनि गर्छु । बजेटका लागि जिल्लामा जिल्ला विकास समितिमा पनि पहिलेको जस्तो सहजता छैन । इलाका परिषद्ले पास गरेको कार्यक्रम मात्र जिल्ला विकास समितिले योजनामा राख्ने गर्छ । हामीलाई जिल्लामा बजेट विनियोजन गर्ने बैठकमा सहभागी गराइ“दैन, बोलाइ“दैन । बजेट सार्वजनिक गर्ने समयमा जिल्ला परिषद्मा मात्रै हामीलाई बोलाइन्छ । त्यसकारण त्यसरी छुट्याइने बजेटमा पनि हाम्रो केही अधिकार हँुदैन ।
काठमाडौंमा रहँदा जिल्लाबाट आएका नेता कार्यकर्ता, सर्वसाधारण जनताका काम पनि गर्ने गर्छौं । दुनियाँभरका काम लिएर आएका हुन्छन्, उनीहरूका काम के छन्, सिंहदरबारभित्र झोला काँधमा हालेर घुम्छौँ । पैदल हिँडेरै काम गरिदिने गरेको छु । कहिलेकाहीँ १, २ हजार रुपैया“ भाडासमेत पनि दिनुपर्ने अवस्था हुन्छ । त्यो पनि दिन्छौँ । जिल्लाबाट आएकाहरूको बस्ने ठाउ“ नहँुदा आफ्नै निवासमा वास पनि दिनुपर्ने हुन्छ । कार्यकर्ता र मतदाताका समस्या समाधानमा दौडँदा–दौडँदा हामीसँग घर परिवारलाई दिने समय नै हुँदैन ।
(भाट कैलाली क्षेत्र नम्बर ५ बाट निर्वाचित नेपाली कांग्रेसका सांसद हुन्)