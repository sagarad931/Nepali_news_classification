
﻿शंकर पोखरेल
हरेक नयाँ वर्षको पूर्वसन्ध्यामा वितेका वर्षको समीक्षा र नयाँ वर्षका शुभ अपेक्षाहरु सर्वत्र पोखिने गर्दछन् । तर, समय क्रममा मानिसहरु पुरानो समयका राम्रा नराम्रा दुबै कुरा बिर्संदै जान्छन् । अनि नयाँ वर्षका लागि गरिएका आशा र अपेक्षा पनि पुराना हुँदै जान्छन् । अनि ती पनि समयको गतिसंगै समीक्षाको भट्टीमा प्रवेश गर्दछन् । प्रकृतिले पालुवा फेरे झैं मान्छेको जीवनले पालुवा फेर्ने रीत यस्तै होला । तर, पनि मान्छे प्रत्येक पुरानो वर्षलाई विदाइ गर्न र नयाँ समयलाई स्वागत गर्न त्यतिकै उत्सुक रहन्छ, जसरी वितेको वर्षको स्वागतमा ऊ उत्सुक थियो ।
समय आफैमा राम्रो र नराम्रो हुँदैन । समयलाई राम्रो र नराम्रो वनाउने कुरा हाम्रो कर्मले नै हो । हामी हाम्रो कर्मका बारेमा सचेत हुन सक्ने हो भने प्रत्येक वर्षलाई उपलब्धिपूर्ण रहेको ठहरका साथ विदाई गर्न सकिन्छ र नयाँ वर्षलाई विगतका वर्षहरु भन्दा अझ राम्रो बनाउन सकिन्छ ।
विगतका वर्षहरुमा नेपाली जनताले निकै ठूलाठूला संकट र दुःखको सामना गर्नु परे पनि त्यसको जगमा उभिएर केही राम्रो अनुभूति पनि हामीले गर्न पाएका छौं । यस अर्थमा विदा हुँदै गरेको वर्ष अकल्पनीय पीडाका बीचमा पनि महत्वपूर्ण उपलव्धिको वर्ष बन्न पुगेको छ । यहाँ सोही सन्दर्भका बारेमा संक्षेपमा चर्चा चलाउने कोशिस गरिएको छ ।
गएको वर्षको प्रारम्भमै मुलुकले विनाशकारी भूकम्पको सामना गर्नु पर्‍यो ।गोर्खाको वारपाक केन्द्रविन्दु रहेको वैशाख १२ मा आएको उक्तविनाशकारी भूकम्पका पराकम्पहरुले पुरै वर्ष प्रभावित रहृयो ।
सामान्यतया भूकम्पले वृत्ताकारमा क्षति पुर्‍याउँछ भन्ने मान्यताका विपरीत गोर्खाको वारपाक केन्द्रविन्दु रहेको यस विनाशकारी भूकम्पले केन्द्रविन्दुबाट पूर्वको भुभागलाई बढी क्षति पुर्‍यार्‍यो । जुन पैमानाको भूकम्पको सामना मुलुकले गर्नुपर्‍यो त्यसले पुर्‍याएको मानवीय क्षतिभने पूर्वानुमान गरिएभन्दा निकै कम रहृयो । शनिवारको दिन दिउँसोको समयमा भूकम्प आएका कारणले पनि ठूलो मानवीय क्षति हुनबाट जोगिने स्थिति बन्यो । तर, भौतिक संरचनाको क्षतिभने निकै ठूलो रहृयो ।
मानवीय उद्धार र राहतका लागि अन्तर्राष्ट्रिय समुदायको साथ र सहयोग राम्रो रहृयो । तर, राहत र उद्धारका नाममा नेपाल राज्यको सामथ्र्यलाई कमजोर देखाउने र समानान्तर गतिविधि चलाउने कोशिस भयो । तर, पनि नेपालका राजनीतिक दलहरुले एकतावद्ध रुपमा राजनीतिक पहलकदमी र राज्यको भूमिकालाई स्थापित गर्ने कुरामा महत्वपूर्ण भूमिका निर्वाह गरे ।
यस प्रकारको भूमिका निर्वाह गर्ने कुरामा नेकपा (एमाले)को नेतृत्वमा परिचालित राष्ट्रिय स्वयम्सेवक परिचालन अभियानको महत्वपूर्ण योगदान रहृयो । नेकपा (एमाले)को उक्त अभियानका क्रममा २७ हजारभन्दा बढी घरटहरा निर्माण तथा मर्मत गर्ने काम भए र झण्डै एकहजार विद्यालयको भग्नावशेष सफागर्ने र अस्थायी विद्यालयहरु निर्माण गर्ने काम भए । एउटा संगठित शक्तिको प्रयासमा छोटो समयमा गरिएका ती कामहरु आफैमा उदाहरणीय रहे ।
नेपालको भूकम्पका सन्दर्भमा १९९० सालको भूकम्प र अहिलेको भूकम्पका बीचमा कतिपय पक्षहरु उस्तै देखिए । १९९० सालको भूकम्पको केन्द्रविन्दुभन्दा पश्चिमतर्फ क्षति पुगेको र यस पटकका भूकम्पमा केन्द्रविन्दुबाट पूर्वतर्फ क्षति पुगेको भए पनि मूख्य रुपमा क्षति पुगेको भूभाग भने एउटै रहृयो । काठमाण्डौ उपत्यकका हकमा विगतमा जुन ठाउँमा बढी क्षति भयो । अहिलेको विनाशकारी भूकम्पमा पनि त्यही ठाउँमा क्षति भएको देखियो ।
वि.सं.१९९० को भूकम्पका बारेमा ब्रहृम शमसेरले लेखेको भूकम्पका वारेको क्षतिको विवरणको अध्ययनबाट सोही निश्कर्ष निकाल्न सकिन्छ । हामीले हाम्रै पीडाका सन्दर्भमा लिपिवद्ध गरिएको इतिहासलाई हेक्का राखेर अघि बढ्न सकेको भए सम्भवतः यस पटकको मानवीय क्षतिलाई अझै कम गर्न सकिन्थ्यो भनेर अनुमान गर्न सकिन्छ । यस पटकको भूकम्पले हामीलाई गहिरो शिक्षा दिएको अनुभूति धेरैलाई भएको छ ।

केपी शर्मा ओली र कमरेड पुष्पकमल दाहालका बीचमा गहिरो समझदारी बढाउने कुराको कारक समेत बन्न पुग्यो २०७२ को भूकम्प

समयक्रममा आफ्नै अनुभूतिहरु समेत विस्मृतिमा जाने यथार्थताबाट पाठ सिक्दै हाम्रा अनुभवहरुलाई दस्तावेजीकरण गर्न जरुरी छ र यस विनाशकारी भूकम्पका सन्दर्भका बारेमा संग्रहालय निर्माण गरी भावी पुस्ताका लागि हाम्रा पीडा, राहत र उद्धारका अनुभवहरु सुरक्षित गर्नु जरुरी छ । सूचना र संचारका क्षेत्रमा भएका पछिल्ला विकासले पनि हाम्रा लागि ती कामहरुलाई सहज बनाइदिएका छन् । ती कुराहरुको आवश्यक संयोजन र व्यवस्थापनको आवश्यक छ ।
वैशाख १२ को विनाशकारी भूकम्पले नेपालको राष्ट्रिय राजनीतिलाई पनि गंभीर रुपमा प्रभावित गर्‍यो । २०७१ साल माघ ५ गतेका दिन संविधानसभाको बैठकमा घटेको दुःखद घटनाले निराश बनेका नेपाली जनतालाई वैशाख १२ को विनाशकारी भूकम्पको पीडाका बीचमा राजनीतिक दलहरुले संविधान निर्माणका लागि अग्रसरता देखाएर आशा जगाउने काम गरे ।
एकअर्काका विरोधीका रुपमा उभ्याइएका नेपाली वाम राजनीतिका दुई प्रमुख हस्ती कामरेड केपी शर्मा ओली र एनेकपा (माओवादी)का अध्यक्ष कमरेड पुष्पकमल दाहालका बीचमा गहिरो समझदारी बढाउने कुराको कारक समेत बन्न पुग्यो २०७२ को विनाशकारी भूकम्प । यसले भूकम्पको कहर झेल्न बाध्य भएका जनतालाई थोरै भए पनि राहत प्रदान गर्ने काम गर्‍योे ।
२०७२ सालको सर्वाधिक सुखद पक्ष ऐतिहासिक संविधानसभाबाट नेपालको संविधान निर्माण गर्ने कुरा हो । एउटा संविधानसभा संविधान बनाउन असफल भएर विघटन भएको र अर्को संविधानसभाको पहिलो समयसीमा पनि दुःखान्त नाटकका रुपमा घटित भएको अवस्थामा प्रमुख दलहरुका बीचमा भएको १६ बुँदे सहमतिको जगमा नयाँ संविधानको निर्माण हुनु आफैमा ऐतिहासिक परिघटना हो । संविधानसभाको झण्डै तीन चौथाई पक्षमा उभिएको र संविधान निर्माणमा ९० प्रतिशत सभासदको प्रत्यक्ष सहभागिता रहेको अवस्था आफैमा महत्वपूर्ण उपलब्धिको कुरा हो ।
छिमेकी राष्ट्र भारतका विदेश सचिव आफै आएर नेपालका प्रमुख राजनीतिक दलहरुका नेताहरुलाई संविधान निर्माणको प्रक्रिया रोक्नका लागि गरिएको आग्रहलाई समेत अस्विकार गरेर नेपालका राजनीतिक दलहरु संविधान जारी गर्ने जुन आँट देखाए त्यो आफैमा साहासिक कदम थियो । संविधानसभा मार्फत आफ्नो संविधान आफै बनाउने नेपाली जनताको चाहनाको सही प्रयोग थियो ।
यस घटनाले विगतमा नेपालको सार्वभौमसत्ता कुनै न कुनै हिसाले सीमित भएको भए पनि अब त्यो पूर्ण रुपमा स्थापित भयो भनेर भन्न सकिन्छ । यस अर्थमा संविधानसभाबाट संविधान निर्माण गरेर नेपालका राजनीतिक दलहरुले स्वाधीनताको आन्दोलनलाई उचाई प्रदान गर्ने काम गरेका छन् । यस अर्थमा पनि संविधानसभाबाट संविधान निर्माण गर्ने राजनीतिक दलहरुको निर्णय ऐतिहासिक र युगिन महत्वको रहेको छ ।
मधेसी मोर्चाको असहमतिका बीचमा संविधान जारी गरिएको सन्दर्भलाई कतिपयले हतारको कामका रुपमा टिप्पणी गर्ने गरेका छन् । माओवादीको सशस्त्र विद्रोहको विकाससंगै नेपाली राजनीतिमा देखापरेको राजनीतिक द्वन्द्व र संक्रमणको श्रृंखलालाई संविधान निर्माणको यस ऐतिहासिक घटनाले विराम लगाइदिएको छ ।
असोज ३ मा संविधान जारी नभएको भए नेपालको संक्रमणकाल निकै ठूलो जटिलतातर्फ धकिलिने थियो भन्ने कुरा संविधान जारी भएपश्चात् छिमेकी मित्रराष्ट्र भारतका तर्फबाट लगाइएको अघोषित नाकावन्दीबाट पनि सहजै बुझ्न सकिन्छ ।
संयुक्त मधेसी मोर्चाको आन्दोलन छिमेकी प्रेरणा र सहयोगमा संचालित आन्दोलन थियो भन्ने कुरा नाकावन्दी रहुञ्जेलसम्म भारत भ्रमण नगर्ने प्रधानमन्त्रीको अडानका कारणले अप्ठेरोमा परेको भारतले नाकावन्दी हटाउनका लागि गरेको प्रयाससंगै मधेसी मोर्चाको असहमति कै बीचमा पनि नाकावन्दी अन्त्य भएबाट स्पष्ट हुन्छ । नेपालको संविधानको सन्दर्भमा मधेसी मोर्चाको मात्रै असहमती होइन त्यो भारत निर्देशित असहमति हो भन्ने कुरा नेपालको संविधानका विपक्षमा भारतीय प्रधानमन्त्रीले तेश्रो पक्षसंगको वार्ताका क्रममा उक्त विषयलाई महत्वका साथ उठाउने कुराले स्पष्ट हुन्छ ।
नेपालको संविधान निर्माणको प्रक्रिया र संविधानका अन्तरवस्तुसंग भारत यति धेरै जोडिनुका पछाडी मधेसी समुदायप्रतिको भारतीय पक्षको सद्भावना मात्रैको विषय होइन । यसका पछाडि उसका आफ्नै स्वार्थहरु प्राथमिकतामा छन् नकी नेपालको मधेसी समुदायका हितहरु भन्ने कुरामा मधेसी मोर्चाका नेताहरु पनि स्पष्ट हुनु आवश्यक छ । भारत भ्रमणका क्रममा भारतीय पक्षले नेपालका प्रधानमन्त्रीलाई दिएको उच्चस्तरको सम्मानले पनि मधेशी मोर्चाको आन्दोलनका माध्यमबाट पुरा हुन नसकेका आफ्ना स्वार्थहरु केपी शर्मा ओलीको सम्मानबाट प्राप्त गर्न खोजेबाट पनि बुझ्न सकिन्छ ।
यद्यपी त्यस प्रयासमा उसले खोजेजस्तो पाउन नसकेको कुरा युरोपिय युनियनसंग बसेर भारतीय प्रधानमन्त्रीले जारी गर्न लगाएको संयुक्त विज्ञप्तीबाट पनि बुझ्न सकिन्छ । त्यसको पनि दृढतापूर्वक प्रतिवाद गरेर वर्तमान सरकारले आफ्नो हितका पक्षलाई दृढतापूर्वक अघि बढाउन खोजेको सहज अनुभव गर्न सकिन्छ ।
यी सबै पृष्ठभूमिमा नेपालले संविधानसभाबाट संविधान जारी गरेर संविधानसभा मार्फत नेपालको संक्रमणकाललाई लम्ब्याएर मुलुकलाई भिषण संकटमा फँसाउने षडयन्त्रको अन्त्य गर्नेकुरामा महत्वपूर्ण सफलता हासिल भएको छ ।
संविधानसभाबाट संविधान जारी गर्ने ऐतिहासिक फैसलासंगै नेपालले अघोषित नाकावन्दीको सामना गर्नु पर्‍यो । मधेसकेन्द्रित आन्दोलनलाई बहाना बनाएर गरिएको भारतको अघोषित नाकावन्दी २०४५ सालको नाकावन्दी भन्दा पनि कडा र गम्भीर प्रकृतिको थियो । ०४५ सालको नाकावन्दीको समयमा पारवाहनको अधिकार पूर्णरुपमा कुण्ठित भएको थिएन ।
तर, यसपटक मधेसीमोर्चाको सिमानाकाको धर्नाका नाममा त्यसलाई समेत अवरुद्ध गर्ने काम भयो । धर्ना रहेका नाकाहरुमा मात्रै होइन धर्ना नै नभएका नाकाहरुमा समेत आपुर्ति व्यवस्थालाई गम्भीर रुपमा प्रभावित गर्ने हिसावले नियोजन गर्ने काम गरियो ।
विशेषगरी पेट्रोलियम पदार्थको आपुर्तिमा सुनियोजित रुपमा नियोजन गर्ने काम गरियो । इन्धन र खाना पकाउने ग्यासको अभावमा जनजीवन गम्भीर रुपमा प्रभावित भयो । तर, पनि नेपाली जनताको एकता र साथ सहयोगले सरकारले त्यस विषम परिस्थितिको सामना गर्न सफल रहृयो ।
भारतीय नाकावन्दीले भूकम्पपछिको मानविय राहत र उद्धारको काममा गम्भीर असर पुगेको विषयमा गम्भीर ध्यानाकर्षण गराउने काम भयो । गैरआवासिय नेपालीहरुले विश्वका प्राय अधिकांश मुलुकमा प्रदर्शन गरेर नाकावन्दीका बारेमा अन्तर्राष्ट्रिय समुदायको ध्यान तान्ने काम गरे । नाकावन्दीको कारकका रुपमा रहेको भारतीय संस्थापनपक्षलाई आफ्ना नीतिमा पुनर्विचार गर्न लगाउने सन्दर्भमा पनि अनेक प्रकारका तरिकाहरु अवलम्वन गरिए । यसले अन्तर्राष्ट्रिय मामिलामा नेपालको राजनीतिक र कुटनीतिक पहलकदमीको सामथ्र्यलाई बढाउने अवसर प्रदान गर्यो । नाकावन्दीका विरुद्धको त्यही प्रयासको परिणामस्वरुप नै नेपालका प्रधानमन्त्रीले भारत र चीन दुबैतर्फ उच्चस्तरको सम्मान पाउने अवस्था सिर्जना भयो । यस प्रकारको अवस्थाले अन्तर्राष्ट्रिय जगतमा नेपालको छवि र स्वाभिमान दुबै उच्च भएको छ ।
०७२ सालको महत्वपूर्ण घटनाका रुपमा यस वर्षको अन्ततिर प्रधानमन्त्रीले गर्नु भएको भारत र चीनको औपचारिक भ्रमणलाई लिन सकिन्छ । नेपाल र भारत बीचको सम्वन्धका बारेमा संयुक्त विज्ञप्ति नआउनु र भारतका प्रधानमन्त्रीले युरोपियन युनियनसँग नेपाल मामिलामा संयुक्त वक्तव्य जारी गरेको सन्दर्भलाई जोडेर भ्रमण असफल भएको चर्चा पनि गर्ने गरिएको छ ।
तर, नेपाल भारत बीचको सम्वन्ध प्रधानमन्त्रीका रुपमा केपीशर्मा ओली निर्वाचित हुनुभन्दा पहिले नै नाकावन्दीको तहमा पुगिसकेको थियो । संविधान निर्माण प्रक्रिया रोक्नका लागि दवाव दिने काम त्यो भन्दा पहिले नै सार्वजनिक भइसकेको थियो ।
संविधान जारी भएको कुरा नोटिसमा लिएर असन्तोष प्रकट गर्ने र नेपालका संविधानका सन्दर्भमा भारतीय संचारमाध्यममा भ्रमपूर्ण समाचार सम्पेषण गर्ने काम भारतीय संस्थापन पक्षको निर्देशनमा नै भइरहेको थियो । वर्तमान सरकारले भ्रमणका माध्यमबाट संविधानका बारेमा फैलाइएका भ्रमहरुलाई चिर्ने कुरामा महत्वपूर्ण सफलता हासिल गर्‍यो ।
अघोषित नाकावन्दी मधेसी मोर्चाको असहमतिका बीचमा पनि अन्त्य गर्ने कुरामा सफलता पायो । नेपाल भारत सम्वन्ध प्रशासनिक तह त्यसमा पनिुरु का प्रतिनिधिहरु बीचमा सम्वन्धमा सीमित बन्न पुगेको अवस्थाबाट राजनीतिक तहमा पुनर्स्थापित गर्ने कुरामा सफलता प्राप्त भयो । आफुले नरुचाएको व्यक्तिलाई विशेष सम्मान दिनुपर्ने बाध्यकारी स्थिति सिर्जना भयो ।

संविधानको कार्यान्वयनसंगै यसै वर्ष नेपालले महिला राष्ट्रपति र सभामुख पाउन सफल भयो । २०७२ को बिदाईकै पूर्व सन्ध्यामा सर्वोच्च अदालतको प्रधान न्यायाधीशमा समेत महिला नेतृत्व पाउन सफल भएको छ

यी सबै कुराहरु वर्तमान सरकारले लिएको नीतिप्रति नेपाली जनताको व्यापक साथ र सहयोगले नै सम्भव भएको हो ।
भारत भ्रमणलगत्तै भएको प्रधानमन्त्रीको चीन भ्रमण नेपालका लागि विशेष रहृयो । भूपरिवेष्ठित राष&#2381