
﻿केही यता नेपाली छापामा निकै चर्चित बनेका पात्र हुन् लोकमान र कनकमणि   तिनीहरू व्यक्तिभन्दा बढी नेपाली समाजका विभिन्न वर्ग तथा तहका सांकेतिक प्रतिनिधि पात्र हुन्  यस लेखको उद्देश्य यिनको व्यक्तिगत जीवनको खोजीनिती  नभएर नेपाली समाजमा विकसित हुँदैगएको राज्य तथा समाजको प्रजातान्त्रिक चरित्रको बहस एवं विन्यास, राज्यको ‘निर्माण र पुनर्निर्माण’ तथा नेपाली राज्यको संरचनात्मक चारित्रिक विश्लेषण गर्नु हो ।
यही सन्दर्भमा राज्यका नियमनकारी संयन्त्रको नेतृत्वकर्ताको व्यक्तिगत चरित्रले विकसित हुँदैगरेको गणतान्त्रिक राज्य संरचना र नेपाली समाजबीचको अन्तर्सम्बन्ध तथा यसले नेपाली राज्यलाई कसरी कम्जोर पार्न सक्छ भन्ने लेखाजोखा गर्नु हो  साथै राज्य संरचनाभित्र रहेका वा बाहिर रहेर पनि ‘शक्ति’ र ‘सत्ता’को पहुँच भएका र राज्यलाई प्रभावित गर्न सक्ने वर्ग बीचको टकरावले अन्तत: राज्य शक्तिको पहुँचभन्दा पर रहेका सर्वसाधारण नै मुख्यरूपमा प्रभावित हुन्छन् भन्ने विश्लेषण गर्नु पनि हो  
प्रा. फ्रान्सिस फुकुयामाले आफ्नो पुस्तक ‘राज्य निर्माण : २१औं शताब्दीमा शासन र तहगत विश्व’ मा उल्लेख गरेअनुसार विगत केही दशकदेखि राज्य निर्माणको बहस विश्व राजनीतिमा ‘ठूलो सरकार’ र राज्य केन्द्रित क्रियाकलापको आलोचना गर्दै बिस्तारै बजार तथा नागरिक स्वतन्त्रतातर्फ उन्मुख हुँदैगएको छ  यद्यपि, विशेषगरी अविकसित तथा विकासशील राष्ट्रमा देखापर्ने प्रमुख समस्याका स्रोत र कारण ‘राज्यविहीनता’ वा ‘कमजोर तथा अक्षम’ राज्य नै हो भन्ने तर्क पनि गरिएको छ  अर्थात्, बजार केन्द्रित तथा नागरिक स्वतन्त्रता उन्मुख राज्य निर्माणमा पनि बलियो र प्रभावकारी राज्यकै परिकल्पना गरिएको छ  तर, अविकसित राष्ट्रमा देखापर्ने सम्पूर्ण समस्यालाई राज्य संरचनाको दृष्टिकोणबाट मात्रभन्दा राज्य र समाजबीचको बहुआयामिक प्रक्रियागत सम्बन्धका रूपमा व्याख्या विश्लेषण गर्नुपर्ने तर्क छ जोएल मिग्डलकको  । उनका अनुसार राज्य निर्माणमा राज्य र समाजबीचको अन्तरसम्बन्ध महत्वपूर्ण हुन्छ र यसको विश्लेषण गर्दा समाजका विभिन्न समूहबीच हुने अन्तर्क्रियात्मक प्रक्रिया र ती समूहले राज्यको निर्णय प्रक्रियालाई प्रभाव पार्न वा नियन्त्रण गर्न सक्ने वास्तविक व्यवहारात्मक पक्षबाट हेर्नुपर्छ  यसको अर्थ राज्यलाई कुनै एक छुटै विशिष्ट संरचनाभन्दा पनि समाजसँगको अन्तर्क्रिया र सम्बन्धका रूपमा चित्रित एवं परिभाषित गरिनुपर्छ भन्ने हो  यसैले यहाँ आधुनिक नेपाली राज्यको निर्माणको प्रक्रियामा उल्लेखित पात्र, तिनको वर्गीय प्रवृत्ति, राज्यसँगको अन्तर्क्रिया र अन्तरसम्बन्धको विश्लेषण गर्ने जमर्को गरिएको छ  
राज्य निर्माण प्रक्रियामा जुनसुकै सिद्धान्त, प्रणाली र पद्धति अवलम्बन गरे पनि राज्यको चरित्र नियन्त्रणकारी नै हुन्छ र नेपाली राज्य पनि त्यसको अपवाद हुनसक्दैन  त्यसका लागि राज्यले निश्चित् कानुन र विधि अवलम्बन गरी वैधानिक शक्ति को प्रयोग गर्छ  राज्य सत्तामा रहेका व्यक्तिले समानताको जतिसुकै रट लगाए पनि आफूहरू ‘विशेष समान’ रहेको ठान्छन्  राज्य संरचनाको कुनै पदमा बहाल रहँदा वा त्यसपछि पनि कुनै न कुनै रूपमा राज्य संचालकहरूको सञ्जाल वरिपिर नै रही राज्य संरचनामा रहेका व्यक्ति वा समूहलाई प्रभावित गरी विशेष लाभ लिइरहन एउटा वर्ग सदैव उद्यत रहन्छ  नेपालको राज्य सञ्चालनमा रहेका व्यक्तिको राजनीतिक, प्रशासकीय तथा व्यावसायिक मूल्य, मान्यता, आचरण, निष्ठा र इमानदारीमा आँच आउन नदिन र उनीहरूले आफ्नो अख्तियारीको दुरुपयोग गर्न नपाउन् भनी त्यसका लागि निगरानी गर्ने संस्थाक रूपमा एउटा संवैधानिक निकाय अख्तियार दुरुपयोग अनुसन्धान आयोगको व्यवस्था गरिएको छ  यस्तो निकायका पदाधिकारीको व्यक्तिगत क्षमता, आचरण, निष्ठा र इमानदारी अन्य नागरिकको भन्दा विशिष्ट हुनुपर्छ । त्यसबाट यस्ता निकायको कार्यसम्पादन कानुनी प्रक्रियागतरूपमा मात्र नभई सामाजबाट समेत अनुमोदित र विश्वासयोग्य हुन सक्छ । यसले ती संस्थाप्रति जनविश्वास कायम राख्न सहयोग गर्छ र तिनीहरू कानुनी र सामाजिक दुवै दृष्टिबाट बलिया र अधिकार सम्पन्न हुन सक्छन् ।
तर, हरेक तिकडम, हतकन्डा र उपायको प्रयोग गरी राजनीतिक पहुँचका आधारमा अख्तियार दुरुपयोग अनुसन्धान आयोगजस्तो पवित्र र अधिकार सम्पन्न संस्थाको प्रमुख आयुक्त बन्न सफल लोकमानसिंह कार्की एक पात्रमात्र नभएर समाजको एउटा वर्गका वर्गीय प्रवृत्ति र प्रतिनिधि पात्र हुन् । यो वर्ग र प्रवृत्ति राज्यशक्तिको केन्द्रमा रहिरहन आफूले विगतमा गरेको कार्यअनुभवलाई ‘प्राविधिक ज्ञान’ र ‘दक्षता’ को कसीमा उच्चतहमा राख्ने र त्यसैलाई आधार बनाई पटकपटक राज्यको शक्ति, स्रोत र साधनको उपयोग गर्न तथा व्यक्तिगत लाभ लिइरहन पनि उद्यत रहन्छन् । समाजमा यस्तो प्रवृत्तिको प्रभुत्त्व हुनु खराब त हो नै तर शक्तिशाली र अधिकारप्राप्त संवैधानिक अङ्गको प्रमुखमा ‘लोकमान प्रवृत्ति’लाई स्थापित गर्ने राजनीतिक संस्कार त झन् ‘लोकमान प्रवृत्ति’ भन्दा हजारौ गुना बढी खराब छ । त्यसले गर्दा यस्ता पवित्र संस्थाप्रति र नेपाली राज्यको भर्खर विकसित हुँदैगरेको गणतान्त्रिक चरित्र र संस्कृतिमाथि नै अविश्वासका चिरा परिरहेका छन् । र, त्यस्ता चिराहरू दिनानुदिन वृद्धि हुँदै अविश्वासको खाडलमा परिणत हुँदैगइरहेका छन्  यसको प्रत्यक्ष उदाहरण भर्खरैमात्र अख्तियारले गरेको कनकमणिलाई भ्रष्टाचारको आरोपमा पक्रने निर्णय र त्यसप्रति राष्ट्रियस्तरमा नै व्यक्त असन्तुष्टि र विरोधका स्वर हुन् । तसर्थ, राज्य र जनताले संवेदनशील भएर बुझ्नुपर्ने के हो भने यस्ता क्रियाकलापले ‘लोकमान प्रवृत्ति’ लाई भन्दापनि अख्तियार दुरुपयोग अनुसन्धान आयोगजस्तो पवित्र संस्थालाई नै कमजोर पारिरहेको छ ।
राज्य निर्माणको प्रक्रियामा २०४६ सालको राजनीतिक परिवर्तनसँगै नागरिक समाजको भूमिका पनि महत्वपूर्ण अवयवको रूपमा विकसित हुँदै गयो । राज्यको कुनै विशेष पद धारण नगरेरै राष्ट्रिय तथा अन्तरराष्ट्रिय स्तरमा आफ्नो उपस्थिति जनाउन सक्ने गरी विभिन्न पेसागत संगठन, बौद्धिक प्रबुद्ध समूह, पत्रकार, नागरिक समाजका अगुवा र अन्य विभिन्न गैरसरकारी संघसंस्थाको विकास भएको छ  यो वर्ग समग्रमा आफूलाई नागरिक समाजका अगुवा, नागरिक अधिकारको संरक्षण र सामाजिक परिवर्तनका जिम्मेवार अभियन्ताको रूपमा परिभाषित गर्छ । यद्दपि यो सञ्जाल उच्च औद्योगिक तथा व्यापारिक वर्ग र संगठनसम्म (व्यापारिक संगठनका नेतृत्त्वकर्ताले पनि आफूलाई नागरिक समाजको अगुवाका  रूपमा प्रस्तुत गरेका थुप्रै उदाहरण छन् ।) नै विस्तार भइरहेको छ  यही वर्गका एउटा प्रतिनिधि पात्र हुन् कनकमणि दीक्षित ।
यस वर्गले नीति निर्माण गर्ने राज्यको संरचनामा पदभार ग्रहण गरेको त हुँदैन तर राज्यको दिशानिर्देश, नीति निर्माण प्रक्रिया र दृष्टिकोण, कार्यान्वयनका पक्ष र समग्र प्रक्रियालाई प्रत्यक्ष रूपमै प्रभावित पार्ने गरेको हुन्छ । कतिपय अवस्थामा त राज्यको उपल्लो तहमा रहेका व्यक्ति र समाजका अन्य विभिन्न समूहका उच्च तहका व्यक्तिको चिन्तन, दृष्टिकोण र अवश्यकता ‘समवर्गीय’ सम्बन्धका रुपमा प्रतिविम्बित हुनेगर्छन्  कहिलेकाहिँ यस वर्ग बीचमा आफ्नो व्यावसायिक सीमाका कारण देखापर्ने भिन्नता समालोचनात्मक टिप्पणीका रूपमा राष्ट्रिय संचार माध्यामबाट प्रसारित हुने गर्छन् भने कहिले समाजमा आफ्नो व्यक्तिगत स्थितिलाई अझ उपल्लो स्तरको बनाउने चाहनामा यस वर्गका सदस्यबीच व्यक्तिगत टकराव पनि हुने गर्छ । नागरिक समाज, प्रबुद्ध बुद्धिजीवी वर्ग वा स्वतन्त्र नागरिक अगुवाका रूपमा परिभाषित गरिने यो वर्ग समानता, सामाजिक न्याय, नागरिक अधिकार, प्रजातन्त्र, लोकतन्त्र तथा गणतन्त्रको वकालत त गर्छ तर चलाखीपूर्ण तरिकाले आफू अनुकूल हुने गरी राज्यका नीति निर्माण र तिनको कार्यन्वयन गर्न एक प्रकारको दबाबमूलक जनमत निर्माण पनि गर्छ । यसले गर्दा जनमत निर्माण र राष्ट्रिय बहसमा विचारका दृष्टिले यो वर्ग बढी प्रभुत्वशाली र मार्गनिर्धारकजस्तै देखिन्छ ।
वाह्यरूपमा जेजस्तो देखिए पनि यो वर्ग राजनीतिकरूपमा भिन्नभिन्न दलसँग नजिक रहन्छ । किनभने राज्यका विभिन्न निकायमा हुने राजनीतिक नियुक्तिमा यस वर्गले माथि उल्लेखित अर्को वर्गसँग प्रतिस्पर्धा गर्नुपर्छ । तर पेसागत हकहितका लागि यस्ता समूहहरू विभिन्न संगठनात्मक छाताभित्र र संजालमा गोलबद्ध हुन्छन् र आफ्नो ‘सार्वजनिक स्थान’ सुरक्षित राख्न यिनीहरू राज्यसँग संघर्ष पनि गर्छन्  तसर्थ राज्य र उल्लेखित वर्गहरूबीचको सामिप्य बढ्दै जाँदा यिनै वर्गको हित हुने गरी नीति निर्माण हुने र तिनीहरूबीच टकराव हुँदा पनि यो वर्ग राष्ट्रिय बहसका माध्यमबाट आफ्ना मुद्दालाई स्थापित गर्न तथा आफ्नो अधिकार संरक्षण गर्न सक्षम देखिन्छ  कनकमणि दीक्षितलाई अख्तियारले हिरासतमा (त्यो कति जायज र न्यायसङ्गत थियो,कित व्यक्तिगत स्वार्थबाट अभिप्रेरित थियो भन्ने छुटै बहसको विषय हो । यो मुद्दा अझै अदालतमा विचाराधीन छ ।) राख्दा उनको पक्षमा एक प्रकारको जनमत देखिनु, अख्तियारको हिरासतलाई छल्न ‘बिरामी’ बनेर वीर अस्पतालको सघन कक्षमा पुस्तक पढ्ने अवसर प्राप्त हुनु र सर्वोच्च अदालतले रिहाइको आदेश दिनासाथ गाडी चढेर घर जानु यसैको उदाहरण हो । बिरामी भएर वीर अस्पतालको सघन कक्षमा बस्न पाउनु दीक्षितको वैयक्तिक अधिकार हो । तर साँच्चिकै बिरामीलाई सघन कक्ष उपलब्ध गराउन नसकिरहेको सरकारी अस्पतालले हिरासतबाट छलिन वर्गीय पहुँच कै आधारमा उहाँलाई सघन कक्ष उपलब्ध गराउनु (बिरामी भए पनि सघन कक्षमा बस्नुपर्ने अवस्था थिएन ।) न्यायसङ्गत देखिँदैन  यहाँ रहेको अर्को प्रश्न के हो भने के एक जना निम्नवर्गीय साधारण व्यक्तिलाई कनकमणिलाई जस्तै आरोपमा अख्तियारले त्यसैगरी हिरासतमा राख्यो भने दीक्षितका पक्षमा जस्तै जनमत देखिएला ? र, उनले पनि कनकमणिले जस्तै वीर अस्पतालको सघन कक्ष प्राप्त गर्न सक्लान्? हैन भने नागरिक-नागरिक बीचको असमानता किन ? यस्ता विषयमा यो वर्ग मौन बसिदिन्छ ।
यस लेखको शीर्षकमा उल्लेखित अर्को ‘म’ पात्रले माथि उल्लेख भएका दुई पात्रले प्रतिनिधित्व गर्न नसक्ने नेपाली समाजको ठूलो निम्न वर्गीय समूहको प्रतिनिधित्व गर्छ  यस वर्गको सामाजिक र राजनीतिक परिवर्तनका संघर्षमा निकै ठूलो भूमिका हुन्छ तर यस समूहको सबाल र चासोलाई न राज्यले सम्बोधन गर्छ न त प्रबुद्ध र नागरिक समाजका अगुवा भनिनेहरूको तह र तप्काले कार्यन्वयन तहसम्म (केही सैद्धान्तिक स्तरको बहस बाहेक) को बहसमा नै ल्याउँछन् ।
नेपालको गणतान्त्रिक राज्य व्यवस्थामा यस वर्गको हक अधिकारको कुरा सिद्धान्तत: र सांकेतिकरूपमा केही हदसम्म स्थापित भए पनि दैनिक जीवनमा देखिने गरी व्यवहारतः तात्विकरूपमा त्यसको अनुभूत हुन सकेको छैन । र, अझै लामो समय गर्न पाउने लक्षण पनि छैन । किनभने उच्चवर्गीय शासकहरूबाट आफ्नो नागरिक अधिकार आफूसम्म तान्न सफल उच्चमध्यम वर्ग त्यही अधिकार वास्तवमै निम्नवर्गका जनतासम्म पुगोस् भन्ने चाहँदैन  अर्कोतिर, निम्नवर्गीय समूह त्यो अधिकार आफूसम्म तान्न अक्षम रहन्छ । किनभने, तिनको न त राज्य सञ्चालकसँग वर्गीय सामिप्य र पहुँच रहन्छ न त यिनले नीति निर्माणलाई आफ्नो पक्षमा प्रभावित पार्ने गरी राष्ट्रिय स्तरमा दबाबमूलक जनमत सिर्जना नै गर्नसक्छन्  यिनीहरू त सामाजिक तथा राजनीतिक परिवर्तनको आन्दोलनमा हुने सडक संघर्षमा सरिक भई राजनीतिक संरचना परिवर्तनमा निर्णायक शक्तिको भूमिकामात्र निर्वाह त गर्छन् । त्यसपछि संगठितरूपमा नीति निर्माण प्रक्रियामा प्रभाव पार्न वा दबाब सिर्जना गर्न सक्दैनन्  यस्तो अवस्थामा गणतन्त्रको प्रतिफल पनि राज्य संचालनको जिम्मा पाएका राजनीतिज्ञ, कर्मचारीतन्त्र र समाजको उपल्लो तह र वर्गमा रहेका व्यापारी, आफूलाई प्रबुद्ध वर्ग र नागरिक समाजका अगुवा कहलाउन अगाडि सर्नेहरूमै केन्द्रित र सीमित हुन्छ  परिवर्तनको संघर्षमा निर्णायक शक्तिका रूपमा रहने त्यो ठूलो निम्नवर्गीय जनसमुदाय भने त्यसको प्रतिफल उपयोग गर्नबाट वञ्चित रहन्छ । यसको प्रत्यक्ष उदाहरण राज्य संयन्त्रले हरेक दिन गर्ने सेवा प्रवाहमा प्रतिविम्बित असमान व्यवहार (चिनेजानेको र उच्चवर्गीय व्यक्तिको काम प्राथमिकतामा पर्ने र सम्बोधन हुने प्रवृत्ति) हो जुन प्रत्येक नागरिक आफ्नो दैनिक जीवनमा अनुभव गरिरहेका हुन्छन् । त्यसैले यो समूहको राज्यप्रतिका गुनासा र असन्तुष्टि निरन्तर बढ्दै जान्छन् । जनतामा राज्यप्रतिको विश्वास घट्छ । राज्य र नागरिकबीचको अन्तर्सम्बन्ध कमजोर हुन्छ । अन्तत:  यसले राज्य र राष्ट्रियतालाई नै कमजोर पार्छ ।
भर्खरैमात्र संघीय लोकतान्त्रिक गणतन्त्रको राजनीतिक अभ्यास गर्न लागेको नेपाल उही पुरानै वर्गीय सामन्तवादी सोच र चिन्तनबाट अगाडि बढ्न सक्दैन  राजनीतिक संस्कार र संस्कृतिमात्र हैन अब हरेक नागरिकले आफ्नो दैनिक जीवनमा प्रजातान्त्रिक सोच, संस्कार, संस्कृति, समतामूलक र न्यायपूर्ण व्यवहार अवलम्बन गर्ने सकेमात्र वर्गहरूबीचको खाडल साँगुरिदै जान्छ । राज्यसँगको नागरिकको अन्तर्सम्बन्ध सबल हुनुका साथै राज्यप्रतिको विश्वास बढ्दै जान्छ । त्यसले संघीय लोकतान्त्रिक गणतन्त्रको आधार मजबुत हुँदै जान्छ र नेपाल एउटा समुन्