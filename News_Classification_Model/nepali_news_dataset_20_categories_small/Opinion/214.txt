
﻿
लोकतन्त्रका लागि भएको यो आन्दोलन ऐतिहासिक थियो । यो १९ दिने जनआन्दोलनसँगै त्यसको पृष्ठभूमिका बारेमा उल्लेख गर्नु महत्वपूर्ण हुन्छ ।
तत्कालीन राजा ज्ञानेन्द्रले २०५९ असोज १८ गते असंवैधानिक कदम उठाए । त्यो २०४७ सालको संविधानको धारा १२७ मा बाधा अड्काउ फुकाउने व्यवस्था थियो । त्यसमा टेकेर राजामा निहित शक्ति प्रयोग गरेको भन्दै शाही घोषणा भयो । त्यसपछि नागरिक अधिकार खुम्चियो भन्ने हामीले बुझ्यौँ ।
इतिहासलाई हेर्दा २०१७ पुस १ गते पनि त्यस्तै खालको कदम थियो । विसं २०१७ कोजस्तै कदम हो भनेर विद्यार्थीहरू र त्यसमा पनि अनेरास्ववियुले राजाको कदमको विरोधमा १९ गते नै कालो झन्डासहितको विरोध प्रदर्शन गरेका थियौँ ।
यो आन्दोलनको पृष्ठभूमि यही हो । त्यसबेला राजनीतिक दलका नेता, जनताको विचार के थियो भन्ने मनोविज्ञानलाई पनि अध्ययन गर्न पायौँ ।
आन्दोलन या क्रान्ति सम्पन्न भएपछि त्यसको सफलतामा ‘सेलिब्रेट’ गर्ने त लाखौं हुन्छन् तर प्रारम्भमा त्यसको जग बनाउन र यो गलत हो भन्ने जोखिम उठाउने भने एकदमै कम हुँदा रहेछन् । त्यसबेला त्यस्तै कम मान्छेमध्येका हामी थियौँ । अनेरास्ववियुमा हामी निर्णायक अवस्थामै थियौँ । असोज १८ गते राति नै फोनमा नेतृत्व तहसँग छलफल गरेका थियौँ । १९ गते शनिबार थियो । दसैं नजिकै थियो ।
सबै विद्यार्थी, व्यवसायी घरघर जाने तरखरमा थिए । त्यसबेला चियापान समारोहको बेला थियो । हामीले पनि ल क्याम्पसमा चियापान आयोजना गरेका थियौँ । क्याम्पसहरूमा घटस्थापनादेखि नै विदा हुने भएकाले त्यसै दिन हामीले कार्यक्रम राखेका थियौँ । अब शुभकामना आदानप्रदान होइन, राजाको कदमको विरोध सभा गर्नुपर्छ भन्यौ । कालो झन्डासहितको विरोध प्रदर्शन गर्नुपर्छ भनेर राति १ बजेसम्म फोनमा सल्लाह ग¥यौँ ।
विहानै हामी ल क्याम्पसमा पुग्यौँ । प्रायःजसो सम्पर्क मञ्चले कार्यक्रम स्थगित गरेका थिए । यसमा कसैले प्रतिक्रिया दिएका थिएनन् । पर्ख र हेरको अवस्थामा रहेछन् । हाम्रो अनुमान थियो, त्यहाँ १० हजार मान्छे हुन्छन् । यो कालो झन्डा मुनि आउँछन् भन्ने विश्वास थियो । तर त्यस्तो भएन । कार्यक्रम सामान्य भएर मान्छे तितरबितर भए ।
थोरैले कालो झन्डासहित विरोध सभा ग¥यौँ । त्यसपछि विद्यार्थीलाई राज्यले ‘टार्गेट’ ग¥यो ।त्यो नै पहिलो जुलुस थियो ।
दसैं आयो राजाको कदमका बारेमा नेपाली कांग्रेस, नेकपा (एमाले) र सशस्त्र युद्धमा भएको नेकपा (माओवादी) कसैको पनि आक्रामक विज्ञप्ति आएन ।
दसैंपछि हामीले संयुक्त कार्यक्रम बनायौँ । त्यो कस्तो थियो भने नारा ब्यानरमा असंवैधानिक कदम फिर्ता गर भनेर लेख्यौँ तर सडकमा क्रमशः ‘मास’ले नारा अर्कै लगाउन थाल्यो ।
हामी शैक्षिक मागलाई अघि सारेर कार्यक्रम गर्न थाल्यौँ । किनभने विद्यार्थीलाई शैक्षिक विषय अघि नसारेसम्म आन्दोलनमा सहभागी गराउन सकिँदैनथ्यो ।
एकताबद्ध गर्न शैक्षिक मुद्दा नै चाहिन्थ्यो । हामीले ६८ वटा बुँदा तयार ग¥यौँ । यी सबै शैक्षिक सबाल थिए ।
त्यसपछि सरकारसँग मागपत्र पेस गरेर अल्टिमेटम दियौँ । नाम थियो शैक्षिक आन्दोलनको, उद्देश्य थियो राजनीतिक परिवर्तनको । नखोसिने लोकतन्त्रको सुनिश्चितताका लागि हामीले आन्दोलन सुरु गरेका थियौँ ।
त्यति बेला आजको जस्तो सोसल मिडिया हुँदो हो त त्यसको महत्व अर्कै हुन्थ्यो । आजको तुलनामा त्यसबेला त मूलधारकै मिडिया पनि कम थिए ।
सुरुमा मिडिया पनि पर्ख र हेरको अवस्थामा थिए । ‘सेल्फ सेन्सरसिप’को अवस्थामा थिए ।
कति कुरा त बाहिरै आउँदैनथिए । परिस्थिति अप्ठेरो भए पनि हामीले आगो झांस्न छाडेनौ ।
आगो झोसेको झोस्यै ग¥यौँ । हामी रोकिएनौं । सबै राजनीतिक दल एकैठाउँ आएर एउटै नारा बनाउने अवस्था थिएन । विद्यार्थीले लगातार त्यो वातावरण बनाएको हो ।
त्यही बेला पनि राजाले बनाएकै मन्त्रीहरू केन्द्रित आन्दोलन हुन्थे । राजाको कदमविरुद्धमा आन्दोलन चलिरहेको छ तर उनी भने प्रधानमन्त्री र मन्त्री फेरेर बस्थे । लोकेन्द्रबहादुर चन्द फेरे । सूर्यबहादुर थापा फेरे । आन्दोलनपछि व्यक्ति फेरे तर असंवैधानिक कदम फिर्ता गर्न तयार भएनन् ।
त्यो त ०६३ वैशाख ११ गतेसम्म आइपुग्दा पनि तयार भएनन् । ती दिन आउनुभन्दा अघिका दिन कठिन थिए । जुलुसमा आएका मान्छे पहिले बीच सडकमा आउँथे जुलुस सुरु भएपछि पेटीमा सर्थे । झन्डा बोक्ने त झन् एकदमै कम हुन्थे । सयवटा मसाल बनाउने हो भने एकै जनाले ३ वटासम्म समाउनुपर्ने अवस्था हुन्थ्यो ।
आन्दोलनमा सहभागी हुनेको संख्या एकदम कम, धेरै ठाउँ निषेधित क्षेत्र हुन्थ्यो, दमन पनि त्यही अनुसार हुन्थ्यो । निषेधित क्षेत्र भनेको त्यहाँ जानेलाई कुट्नै पर्छ भनेजस्तै देखिन्थ्यो ।
आन्दोलनमा जहिले पनि नेतृत्व गर्ने मान्छे जिम्मेवार हुनुपर्छ । आफूले लगाएका नाराले मासले स्वीकार गरेपछि ‘कन्ट्रोल’ गर्ने क्षमता पनि राख्नुपर्छ । सुरुका दिनमा हामी विद्यार्थीलाई आकर्षित कसरी गर्ने भन्नेमै केन्द्रीत हुन्थ्यो ।
सडकमा आएका मान्छे पेटीमा जान्थे । उनीहरूलाई सम्झाउनुपथ्र्यो ।
गणतन्त्रको नारा लगाउन थालेको २०६० सालतिर हो । मुद्दा लगाउने, पक्राउ परिने, टाउको फुट्ने क्रम पनि चलिरहेको थियो । हामीले अझ ‘फोकस’ गरेर के भन्दा जनताको आकर्षण र समर्थन प्राप्त हुन्छ भनेर विचार ग¥यौँ ।
हामी लोकतन्त्रका पक्षपाती हौँ भने लोकतान्त्रिक विधि नै प्रयोग गर्नुप¥यो भन्नेमा पुग्यौँ । विद्यार्थी तथा जनतालाई भन्ने, त्यो कुरा कति ग्रहण भयो भन्ने जनमतमा ल्याएर अघि बढ्ने विधि सुरु गर्यौँ । यही क्रममा २०६० सालको पुस २४ गते घन्टाघरमुनि हामीले अब नेपालमा राजतन्त्रको सान्दर्भिकता कति ? भनेर सार्वजनिक सुनुवाइ ग¥यौँ ।
विद्यार्थीको संयुक्त कार्यक्रम थियो । पूर्व विद्यार्थी नेताहरुसँग अन्तरक्रिया गरिएको थियो । हामीले पछि त्यस्ता कार्यक्रम काठमाडौं बाहिर पनि ग¥यौँ । देशका सबै सदरमुकाममा ग¥यांै । यस्तो कार्यक्रम सबै कलेज र कक्षाकोठामा पु¥यायौँ ।
यसले गर्दा इतिहास पढेर जान्ने उत्सुकता हुन्थ्यो । त्यसपछि आन्दोलनले परिवर्तन गर्न सक्छ भनेर आशा जाग्यो । त्यसबेलासम्म दलहरुको मोर्चा बनेको थिएन । सात राजनीतिक दल साततिर फर्किएका थिए । कांग्रेस फुटेको अवस्थामा थियो । एउटा आउँदा अर्को नआउने अवस्था थियो । वामघटक पनि त्यही अवस्थामा थिए । तर हामीले बाध्य बनाउँदै गयौँ । सात राजनीतिक दलको मोर्चा त पछि बनेको हो ।
त्यही बेला ०६० पुसमा नै रत्नपार्कमा मेरो टाउको फुटेको हो । मलाई अस्पतालमा राखिएको थियो । सबै राजनीतिक पार्टीका नेता आउनुभयो । गिरिजाप्रसाद कोइरालादेखि एमालेका सबै नेता, आन्दोलनमा लागेका सबै नेता अस्पतालमा आउनुभयो ।
सबैले त्यसबेला के भन्नुभयो भने – ‘आत्तिनु पर्दैन । यो आन्दोलन हामी अघि बढाउँछौँ । यो आन्दोलनलाई सफलतामा पु¥याउने हो ।’
यस्तो अभिव्यक्ति सुनेपछि अब नेताहरूले ‘एलाइन्स’ बनाउँदै रहेछन् भन्ने लाग्यो । पछि सात दलिय मोेर्चा बन्यो । तर उहाँहरूको मागमै तादम्य थिएन । एउटाले निकै अघिको र एउटाले पूरै पछाडको कुरा गर्ने । कांग्रेसले संवैधानिक राजतन्त्रलाई आदर्श मानेको थियो । त्यसैले मागको सन्दर्भमा कुरा मिलेन ।
साझा कुरामा मिलेर जाने । सडकमा विद्यार्थीले पहिलेदेखि नै उठाएका विषय उनीहरु लागिरहन्छन् । विद्यार्थीलाई पनि नरोक्ने भन्ने साझा सहमति थियो ।
पार्टीको आन्दोलन त्यस बेलासम्म लोकप्रिय थिएन । त्यस बेलाको तीतो सत्य राजनीतिक दलप्रति असाध्यै नकारात्मक धारणा थियो । यिनीहरूले गर्न सकेनन् भन्ने जनताको आलोचना थियो । जनताको आशा विद्यार्थी आन्दोलनले नै जगाएको थियो ।
त्यो आशा जगाउने ठाउँमा मिडियाको महत्वपूर्ण भूमिका थियो । हामीले हरेक दिनका लागि केही धक्का दिनुपर्छ भनेर लाग्यौँ ।
‘सेल्फ सेन्सरसिप’ भएपनि दृश्य त त्यही हो । यसले गर्दा अलिकति हामीले गरेको काममा पनि प्रचारप्रसार भएको थियो । अर्को सरकार बन्ने र ढल्ने भइरहेको थियो ।
व्यक्ति फेरिए तर असंवैधानिक कदम फेरिएन । सहरमा राज्यको प्रभावशाली उपस्थिति भएकाले बढी दमन थियो, माओवादीले आफ्नो हिंसा जारी राखेको थियो । त्यसबेला यात्रा गर्नु एकदम जोखिमपूर्ण थियो । लामो चेकजाँचमा बस्नुपर्ने अवस्था थियो । त्यसले जनतामा एक प्रकारले राज्यप्रति नकारात्मक धारणा बढ्दै थियो । तर माओवादीले ठीक गरेको छ भन्ने पनि थिएनन् । हिंसाकै कारण राज्यले दमन गरेको हो भन्ने परेको थियो । व्यक्ति हत्याको विरोध हुन्थ्यो ।
हामीले गरेका कार्यक्रम कस्ता रहे भनेर राजतन्त्र र गणतन्त्रबीचको अन्तर के हो ? कहाँ जाने भनेर हामीले मिनी जनमत संग्रह गर्यौँ । चोक चोकमा गर्यौँ । ठूला सहरबाट सुरु गर्यौँ । त्यसबेला गणतन्त्र कि सक्रिय राजतन्त्र मात्र भन्यौँ ।
कतै संवैधानिक राजतन्त्र राखेको भए त्यहाँ पनि मत खस्थ्यो होला । हामीले त्यस्तो अप्सनै राखेनौ । संवैधानिक भने पनि कुनै न कुनै गौणामा पर्खेर संविधानकै मर्म र भावनामाथि प्रहार गर्दै सक्रिय हुने राजतन्त्र हुँदोरहेछ । हाम्रै जीवनकालमा तीनवटा पुस्ता यसैका विरोधमा लड्दैछ । अब हामी नखोसिने लोकतन्त्रका लागि लड्ने हो भनेर अघि बढेका हौँ । हाम्रो लोकतन्त्र कमजोर हुनुहुँदैन भन्ने विश्वास विद्यार्थीलाई दिलाएका थियौँ ।
त्यो नखोसिने लोकतन्त्र भनेको के हो त भन्ने फेरि बहस हुन्थ्यो । लोकतन्त्रमा कोबाट खतरा छ त भन्दा जनताको छोरो एकाएक कुनै तानाशाह भएर लोकतन्त्र खोस्ने अवस्था छैन । त्यस्तो बेलामा वंशजको आधारमा जो राजकीय सत्तामा हुन्छ त्यसले खोस्ने जोखिम बढी हुन्छ भनेर नखोसिने लोकतन्त्र भनेको गणतन्त्र नै हो भन्ने स्थापित गथ्र्यौँ ।
त्यसप्रति विद्यार्थीको निकै समर्थन रह्यो । खासगरी ३० वर्ष मुनिका विद्यार्थीको आन्दोलनमा सहभागिता बढ्दै थियो । राजालाई कतै उपयोग गरेर जाने कि भन्ने कांग्रेस, एमाले र माओवादीमा कतै न कतै थियो ।
हामीले जनमत बनाउने काम गरे पनि नखोसिने लोकतन्त्रमा नै जान्छौँ त भन्दा सात दल एकठाउँमा थिएनन् । बिस्तारै विद्यार्थी आन्दोलनले पार्टीहरूलाई गणतन्त्रमा पुर्याएको हो ।
त्यसपछि २०६१ माघ १९ पछि फेरि अर्को कदम आयो । त्यसपछि सबैलाई थुनामा राख्ने, फोन काट्ने अवस्था आयो । मिडिया झनै अप्ठेरोमा परे । हामीले पनि झनै ठण्डा दिमागले सोच्यौँ । त्यति बेलै त हो तुलसी गिरीको फेरि उदय भएको । राजा आफैँ अध्यक्ष भएर चलाउने अवस्था आयो ।
पहिलेको २०१७ सालको कोर्स ३० वर्षको थियो । अब १० वर्षकै भयो भने पनि हाम्रो जिन्दगीका महत्वपूर्ण क्षण झनै समस्याले बित्ने भए त भन्ने छलफल गर्यौँ । माघ १९ झनै डरलाग्दो थियो । त्यसपछि हिजो सडकमा आएका पनि फेरि हराए ।आन्दोलनमा भूमिका खेल्ने सम्भावना भएकाहरूकोे पछाडि पनि मान्छे लगाइएको छ । बिहानै उठ्दा नउठ्दै समातेर लगेर थुनेको छ ।
फेरि आन्दोलनकारी किनारा लाग्ने क्रम सुरु भयो । त्यतिन्जेल राजाले स्थानीय निकाय निर्वाचनको कुरा गर्दै गए । त्यस बेला हामी जेलमा थियौँ । यसलाई दलहरूले बहिस्कार गरे । हामीले नमाने पनि चुनावमा यति प्रतिशत भोट खस्नुपर्छ भन्ने कुनै नियममा थिएन । ५० जना सहभागी भएर २६ मत एउटाले पाए त्यही मेयर हुने भयो । राजाले फेरि संसदीय चुनाव गरे भने के हुन्छ ?
गाउँमा गएर बाक्सा थाप्न नसक्लान् तर सदर मुकाममा सुरक्षा घेराभित्र चुनाव हुन्छ । एउटा जिल्लामा २÷४ हजार मत खस्छ । दलहरूले राजाको चुनावमा भाग लिने छैनन् । तर केही ‘पपेट’ उमेदवारले तत्तत् केन्द्रमा खसेको मतको बहुमत ल्याउने र वैधानिक दृष्टिमा सांसद हुने अवस्था हुन्थ्यो ।
अब राजाका मान्छे निर्देशित ढंगबाट २०५ निर्वाचन क्षेत्रबाट चुनाव जितेर आउनेछन् । दुई तिहाइभन्दा बढी मत ल्याएर संविधान आफूअनुकूल संशोधन गर्न सक्छन् । यसरी त २०१७ सालभन्दा धेरै सजिलो बाटोबाट राजा अघि बढ्न सक्छन् । दुई तिहाइ बढीले संशोधन गरेमा विदेशीले पनि मान्यता दिन सक्छन् । त्यस्तो भयो भने हाम्रो त पुस्तौंसम्म लोकतन्त्र लागि संघर्ष भनेर जाने अवस्था आउन सक्छ । विकास त कहिल्यै हुने भएन । हाम्रो पुस्ता र हामीभन्दा पछिका लागि हो लोकतन्त्र, त्यो पनि कहिले नखोसिने । नेतृत्वमा रहेकालाई मात्र लोकतन्त्र चाहिएको होइन भनेर बुझाउन सुरु गर्यौँ । घरघरमा गएर आन्दोलनका लागि वातावरण तयार पारेका थियौँ ।
विद्यार्थीहरू कक्षा कोठाबाट टोलबस्तीतिर छिर्यौँ । धेरैलाई यी कुरा सम्झायौँ । आन्दोलनका रापताप बढ्दै गए । सात राजनीतिक पार्टी पनि अघि बढे । अब दलले नै आन्दोलनको नेतृत्व लिन थाले । हामीलाई काम गर्ने ठाउँ तोकियो । हामीले आफ्नो क्षेत्रको कमान्ड गर्दै घरघरबाट आन्दोलनमा सहभागी गरायौँ ।
…..
म सुरुका दिनमा ललितपुरमा थिएँ । त्यहीँको कमान्ड सम्हालेको हो । हामी थुनामुक्त भएपछि त्यहाँ सेल्टर लिएर बसेको हो । बिहान बेलुका जुलुस निकाल्ने, राती घर घरमा गएर कुरा गर्न लाग्यौँ । त्यसबेला पाटनमा गएर २०४६ सालमा पाटनले नेतृत्व लिएको थियो, आज किन सुस्ताउँदै हुनुहुन्छ भनेर सम्झायौँ ।
त्यसबेला नेताहरूप्रति आक्रोश थियो उहाँहरूमा । नेताहरूलाई यसैगरी नभनी र यिनको व्यहोरा नसुध्रिएसम्म भोलि सुध्रिन्छन् भन्ने कुनै ग्यारेन्टी छैन भनेर हामीले पनि त्यो वातावरण बनायौँ । उहाँहरूसँग प्रत्यक्ष अन्तरक्रिया गरायौँ ।
आन्दोलनका बेला तीन तह थियो । माथिल्लो निकायमा शीर्ष नेताहरू बैठकमात्र बस्थे । दोस्रो, तहका नेता कार&#2381