
﻿पूर्वीनेपालको धरानस्थित वीपी कोइराला स्वास्थ्य विज्ञान प्रतिष्ठान भ्रमण गर्ने मौका गत असोज ११ गते मिलेको थियोे । भ्रमणको मुख्य ध्येय दशवर्षे जनयुद्धका द्वन्द्वपीडित घाइते तथा अपांगहरुका लागि सञ्चालित पुनः स्थापना केन्द्रको अवस्था बुझ्नु थियो ।
वीपी अस्पतालको छाताभित्र रहेको उक्त केन्द्रको उदघाटन ०७३ फागुन १ गते एमाले अध्यक्ष तथा तत्कालीन प्रधानमन्त्री खड्गप्रसाद ओलीद्वारा भएको थियोे ।
मुलुकको राजनीतिमा निकै कायापलट भैसक्दा पनि द्वन्द्वको घाउ भने जस्ताको तस्तै छ । घाउ अलि ओभाएको जस्तो मात्र देखियो, तर खाटा बसेको पाइएन । देशले काँचुली फेर्‍यो, अलि पर पुगेर मुहार पनि फेर्ला । तर, जसले आˆनो सुन्दर जीवन अर्पेर सहिद, बन्दी, बेपत्ता, घाइते र अपांग बने, तिनको जीवनले काँचुली फेर्न अझै सकेन ।
अरुको खुसीका लागि आफ्नो खुसी त्याग्ने ती महान मानिसहरुको मुहारमा चमक आउन सकेको छैन । यस्तै हो भने परिवर्तन र परिवर्तनका उत्प्रेरकहरुको हविगत विस्तारै डुंगा तार्ने माझीको जस्तै बन्नेछ, अरुलाई तारिदिएर रित्तै फर्किएजस्तै ।
वीपी कोइराला स्वास्थ्य विज्ञान प्रतिष्ठानको पुनःस्थापना केन्ऽमा पुग्दा जतिसुकै क्रान्तिकारी र कठोर मन पनि मानवीय संवेदनाले उछालिन्छ । भिन्नाभिन्नै पीडा र भावनात्मक संवेगले काठमाण्डौमा घोषणा भएको संघीय गणतन्त्रात्मक संविधानमाथि गर्व गर्न निकै सकस पर्‍यो । परिवर्तनकामी लडाइँका ती घाइतेहरु भन्दै थिए ‘हामीले अरु बढी केही मागेका छैनौं, राज्यले हामीलाई कमसेकम स्वास्थ्य, शिक्षा, रोजगारी र सम्मान देओस् ।’ उनीहरु भन्दै थिए ‘अचानोको पीडा खुकुरीलाई थाहा नभएजस्तै राज्यले हाम्रो पीडा बुझेन, बुझ्ने कोशिस पनि गरेन । त्यसैले हामीले लडेर ल्याएको संघीय गणतन्त्रात्मक सरकारसँग आफ्ना मागहरु राखेर उपचारत अवस्थामा संघर्ष गरिरहेका छाैं ।’
नेपाली राजनीतिक इतिहासको त्रिवेणी संयोग नै मान्नुपर्छ । १० वर्षे जनयुद्धका क्रममा घाइते तथा अपांग बनेका द्वन्द्व पीडितहरुका लागि वीपी कोइराला स्वास्थ्य विज्ञान प्रतिष्ठानमा केपी ओलीले पुनः स्थापना केन्ऽको उद्घाटन गरे ।
इतिहासको रङ्गमञ्चमा वीपी संविधानसभाका पक्षपाती थिए । केपी कामरेड गणतन्त्र र संविधानसभालाई गोरुगाडामा अमेरिकाको असंभव यात्रा मान्दथे । आज तिनै वीपीका नाममा खोलिएको अस्पतालभित्र उनै ओलीले संविधानसभा र गणतन्त्रका लागि लडेका जनयुद्धका घाइतेको पुनस्र्थापना केन्ऽको उद्घाटन गर्नु इतिहासको निकै अनुपम र विचित्रको संयोग हो ।
यस परिघटनालाई हेर्दा मैले सोचें, राजनीतिक संस्कारमा निकै बदलाव आएछ । तर, आज देशको राजनीतिमा बदलाव हैन, बदलाभाव देखिन्छ । यसले युगान्तकारी परिवर्तनको मजाक भएको छ । जनताको अनवरत संघर्षबाट निर्मित संविधानको अपमान भएको छ । सहिद, बन्दी, बेपत्ता, घाइते र अपांगहरुको सपनामाथि ठूलो व्यंग्य भएको छ ।
आज राजनीतिक दलका नेताहरुले जवाफ दिनुपर्दछ कि यस प्रकारका समस्याहरुको निकास कहिले, कसरी सम्भव छ ?
इतिहास साक्षी छ, नेपाली कांग्रेसले परिवर्तनका लागि बन्दूक उठाएको थियो । संविधानसभाका लागि सशस्त्र संघर्ष नै गरेको कांग्रेसका नेता त्यतिबेला वीपी कोइराला थिए । उनी ०१५ सालमा भएको पहिलो संसदको निर्वाचनबाट दुईतिहाई बहुमतसहित पहिलो जननिर्वाचित प्रधानमन्त्री बनेका थिए । आज उनैका नाममा यो अस्पताल सञ्चालित छ ।
तत्कालीन झापा आन्दोलनको दौरानमा खड्गप्रसाद -के.पी) ओलीले नेतृत्व गरेको पार्टीले पनि परिर्वतनका निम्ति बन्दुक बोकेर सशस्त्र संघर्षमा भाग लिएको थियो । त्यसको बिरासतबाट खड्गप्रसाद ओली नेपालको इतिहासको ३८ औं प्रधानमन्त्री बने । ऐतिहासिक संयोग नै मान्नुपर्छ, वीपी कोइराला स्वास्थ्य विज्ञान प्रतिठानमा के.पी ओली प्रधानमन्त्री भएको वखत १० वर्षे जनयुद्धका द्वन्द्व पीडित घाइते तथा अपांगहरुका लागि पुनःस्थापना केन्ऽ’ सञ्चालनमा आएको छ । यो संयोग मात्र हैन, नयाँ नेपाल निर्माणका निम्ति एउटा शक्तिशाली सन्देश पनि हो ।
तर, विडम्बना परिवर्तनका निम्ति आˆना इच्छा र चाहनालाई तिलाञ्जली दिने ती इतिहासका निर्माताहरु आज राज्य र सरकारको चरम उपेक्षा र अपमानको भारी बोक्न विवश भएका छन् । तिनले खेपेको प्रचण्ड गर्मी, लामखुट्टेको हमला, भोक, प्यास, ८/१० दिनको उपचारको व्यग्रता, रोगको पीडा र छट्पटी देख्दा राष्ट्रका निम्ति त्याग, समर्पण र बलिदान गर्नेहरु माथिको मजाकजस्तो महसुस भयो । यो कुरा साँचो हो कि परिवर्तनको लडाइँ र यात्रा अवश्य सजिलो छैन । असंख्य पीडा र भावनाहरुको छालको जगमा मात्र परिवर्तन फुल्ने गर्छ । फुलिरहेको र झुलिरहेको परिवर्तनले पीडा र भावनाहरुमा खुसी छर्न सक्नुपर्छ ।
परिवर्तन ल्याउने जननीहरु आज सन्तान जन्माएपछिको प्रसव पीडा भुलेर मुस्काएकी आमाजस्तै हुनुपर्दथ्यो । तर, अस्पतालको शैय्यामा छट्पटाएका वीर वीरंगना सपुतहरुको मनोदशाले सन्तान गुमाए कि आमाको झल्को दिन्थ्यो ।
त्यहाँ माओवादीहरुमात्र थिएनन्ा्, तत्कालीन राज्य पक्षका घाइतेहरु पनि थिए । आज यहाँ भएकाहरुको लडाइँको मोर्चा त्यतिबेला अवश्य फरक थियो । उद्देश्य पनि फरक थियो । तर, अहिले व्यथा लगभग उस्ताको उस्तै छ । संघर्षको मोर्चा पनि अहिले एउटै भएको छ । उनीहरुको माग १० वर्षे जनयुद्धका द्वन्द्व पीडितले उपचार पाँऊ, पुनः स्थापना केन्ऽलाई बचाऊँ भन्ने थियो । उनीहरुको त्यो कोठाको माग सुन्न न कुनै जिम्मेवार निकाय आएको थियो । न त जिम्मेवार निकायलाई मागबारे कसैले जानकारी गराएको नै थियो । हिजो जसले लडेर परिवर्तन सम्भव भयो, आज तिनैलाई उपेक्षा गरेर देश अगाडि बढ्न सक्दैन । यो राज्यको कमजोरी हो । यो कसैले कसैलाई पन्छाई तेरो या मेरो दायित्व हो भनेर आस्था भाग लगाउने कुरा हैन । राज्यले द्वन्द्व पीडितहरुको सम्पूर्ण दायित्व लिनैपर्दछ ।
हुन त स्वास्थ्य क्षेत्रका विषयलाई लिएर डा. गोबिन्द के.सी. नवौंपटक आमरण अनसनमा बसिरहेका छन् । तर, उनको स्वास्थ्य क्षेत्रका आन्दोलनको मागमा पनि यो बुँदा अटाएन । त्यसैले निकासका निम्ति राजनीतिक नेतृत्व तिरै र्फकनुको विकल्प रहेन । नेतागणहरु हिजो तपाईहरु आफैं राजनीतिक परिवर्तनको आन्दोलनमा हुनुहुन्थ्यो ।
प्रायः सबै पार्टीले युवाहरुको चाहना बुझेर ढीलो चाँडो गणतन्त्र र संविधानसभा स्वीकार गर्नुभएको थियोे । युगीन आवश्यकतावोध गरेर सायद राजनीतिक परिवर्तनको आन्दोलनको अपरिहार्यता देख्नुभएको थियो ।
फलस्वरुप यही युगान्तकारी परिवर्तनको जगमा आज तपाईहरु जनताको नजरमा महान हुनुहुन्छ । संविधानले १० वर्षको जनयुद्ध र सशस्त्र संघर्षलाई स्वीकार गरेको छ । त्यसैको जगमा संघीयता र गणतन्त्रसहितको संविधान कार्यान्वयनको चरणमा छ । स्वास्थ्य, शिक्षा, रोजगार जनताको मौलिक हकका रुपमा संविधानमा लेखिएको छ । तर, विडम्वना १० वर्षका जनयुद्धका द्वन्द्वपीडितले शान्तिप्रक्रिया शुरु भएको १० औं वर्षमा उपचारका लागि अनुनय विनय र संघर्ष गर्नुपर्ने बाध्यता छ । यसबारेमा जनयुद्धकै प्रकृयाबाट आउनुभएका सम्माननीय प्रधानमन्त्री प्रचण्ड र बहालवाला स्वास्थ्यमन्त्री गगन थापा ज्युको गम्भीर ध्यानाकर्षण गराउनु सायद बढी सान्दर्भिक र उपयुक्त होला । १९ दिने जनआन्दोलनको घाइतेहरुको नाममा प्रतिशत अनुसारको सुविधा दिइएको छ । मधेस आन्दोलनको उपचार क्षतिपूर्ति व्यवस्था गरिएको छ । जसले हिजो आफू घाइते भएर देशको राजनीतिको ब्यथा निको पार्‍यो, उसको व्यथा तपाईहरुले नदेखेर कसले देख्ला ? जसको रगत पसीनाले राजतन्त्र बगायो, तिनको पीडा तपाईहरुले नसुनेर कसले सुन्ने ?
अन्त्यमा आज जो पीडा र कष्टसाध्य जीवनमा संघर्ष गरिरहेका छन्, तिनले नलेडेको भए पनि त कुनै-कुनै पुस्ताले युगान्तकारी आन्दोलनमा लड्नु नै पर्दथ्यो । कसै न कसैले त घाइते र अपांग बन्नु नै पर्दथ्यो । उनीहरुलाई समाज र देशले सम्मान गर्ने वातावरण बनाइदिनुस् ।
राज्यबाटै सबै अस्पतालहरुमा सकेसम्मको उपचारको वातावरण मिलाइदिनुहोस् । उनीहरुलाई परिवर्तनका सेनानीको दर्जा दिलाउनुहोस् । यसले उनीहरुमा बच्चा जन्माएपछि आमाले भूलेको प्रसव पीडा जस्तै पीडा भुल्न मद्दत गर्नेछ । उनीहरुको माग ठूलो छैन । दुखेको, पोलेको, चहर्याएको घाऊमा राज्यले मल्हम् मात्र देओस् भन्ने हो । देशैभरि पुनःस्थापना केन्ऽ सञ्चालन गरेर १० वर्षे जनयुद्धका द्वन्द्वपीडित, घाइते तथा अपांगहरुलाई न्यूनतम न्याय र अधिकार दिइयोस् । अन्यथा संघीय गणतन्त्रसहितको संविधानको सार्थकता माथि नै प्रश्नचिन्ह खडा हुनेछ । प्रश्नचिन्ह खडा हुनेछ । यस विषयमा सम्माननीय प्रधानमन्त्रीज्यू र माननीय स्वास्थ्यमन्त्री ज्यूलाई विशेष ध्यानाकर्षण गराउँदै, उहाँहरुले यथाशक्य चाँडो उपयुक्त कदमको अपेक्षा गरिरहनुभएको छ । यति हो, यो तीतो यथार्थ कथा सकिएपछिको जस्तै, सुन्नेलाई सुनको माला, भन्नेलाई फूलको मालाजस्तो नहोस् ।
-तामाङ माओवादी केन्द्र निकट अखिल क्रान्तिकारीका वरिष्ठ उपाध्यक्ष हुन्)