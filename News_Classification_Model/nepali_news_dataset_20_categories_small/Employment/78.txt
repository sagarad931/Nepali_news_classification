
﻿गम्भीर गुरुङअध्यक्ष, अंकुर नेपाल
कोरियाबाट फर्केका नेपालीले यहाँ कुनकुन क्षेत्रमा लगानी गरेका छन् ?
बढी लगानी कृषि, शिक्षा, पर्यटन र उद्योगमा भएको छ । सबैभन्दा धेरै लगानी कृषिमा छ । त्यसमा पनि बंगुरपालन पनि आकर्षण देखिएको छ । केही युवाले पोखरामा २ करोड रुपैयाँ लगानी गरेर आधुनिक बंगुरपालन गरिरहेका छन् । यो फार्ममा लगानी गर्ने सबै कोरियामा काम गरेर आएकाहरु हुन् ।
रूपन्देहीको सूर्यापुरीमा अस्ट्रिचपालन भइरहेको छ । कसैले कार्टुन उद्योग खोलेका छन् । कसैले बोर्डिङ स्कुलमा पनि लागनी गरेका छन् । कोरियन भाषामा दक्षता भएका नेपालीले कोरियन भाषा पढाउने इन्स्टिच्युट र ट्राभल एजेन्सी पनि खोलेका छन् ।
लगानीको परिमाणचाहिँ कति छ ?
उद्योग र शिक्षामा ५ करोड रुपैयाँभन्दा बढी लगानी भएको छ । गरेका छन्  बंगुर, अस्ट्रिच, च्याउ, तरकारीलगायत धेरै लगानी छ । यसरी नै कोरियन प्लास्टिक उद्योग पनि सञ्चालन भइरहेको छ । विद्युतीय केबुल कारखानामा करोडौं लगानी छ ।
 यसरी लगानी गर्ने नेपाली कति छन् ?
ठूला लगानी गर्ने हाम्रो संस्थामा २० देखि ३० जना सम्पर्कमा छन् । सम्पर्कमा नरहेका कोरियन फिर्ती कामदारले अन्य धेरै क्षेत्रमा लगानी गरिरहेका छन् ।
कोरियामा कपाएको पैसा नेपालमा लगानी गर्न के समस्या छ ?
मुख्य समस्या त लगानीमैत्री वातावरण नहुनु नै हो । यसका लागि सरकारको अग्रसरता जरुरी छ । कोरियामा जस्तो लगानीमैत्री वातावरण यहाँ बन्न सकेको छैन । कोरियामा व्यवसाय गर्न ऋणलगायत अन्य आवश्यक पूर्वाधारमा सहयोग पाउने प्रक्रिया पारदर्शी र सजिलो छ ।
सीपअनुसारको  साधनस्रोत जुटाइदिने, सस्तो ब्याजदरमा ऋणा उपलब्ध गराउने, तालिमको व्यवस्था गर्ने र लगानीमैत्री वातावरण बनाउने काम सरकारले गर्नुपर्छ । यति गर्ने हो भने कोरिया गएका सबै नेपालीले कमाइको केही अंश भए पनि नेपालको उत्पादनमूलक क्षेत्रमा लगानी गर्नेथिए ।
अब रोजगार अनुमति प्रणालीअन्तर्गत कोरिया जाने साथीहरूले त्यहाँको सीप र पँुजी स्वदेशमा लगाउनुपर्ने र सरकारले बढीभन्दा बढी सहज वातावरण मिलाउने काम सरकारकै हो । कोरियाको कृषि प्रविधि नेपालमा भित्र्याउन सके तरकारीमा नेपाल पूर्णरूपमा आत्मनिभरमात्र होइन, निर्यातसमेत गर्ने अवस्था सिर्जना गर्न सकिन्छ । विदेशमा रहेका नेपालीसँग पैसा भए पनि लगानी गर्ने नीतिनियम भएकाले कोही पनि लगानी गर्न अग्रसर नहुने अवस्था छ ।
  विदेशको सीप र पुँजी स्वदेशमा लगाउनुपर्छ        