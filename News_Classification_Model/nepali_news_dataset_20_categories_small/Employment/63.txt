
﻿

१६ चैत, काठमाडौं। इपिएस भाषा परीक्षामार्फत दक्षिण कोरियाबाट स्वदेश फर्केर नेपालमा सफल पेशा, व्यवसाय गरेका व्यक्तिमा आधारित भएर श्रव्यदृश्य(भिडियो)प्रतियोगिता आयोजना हुने भएको छ ।
मानवस्रोत साधन विभाग, कोरीयाले ईपिएस कोरीया शाखा, नेपालसँगको समन्वयमा सो प्रतियोगिता गर्न लागेको हो ।
विभागका निर्देशक डिल्लिराम बास्तोलाका अनुसार सफल उद्यमी बन्न सकेका कामदारले आफु स्वदेशमा फर्केर कसरी पुर्नस्थापित भएको र कसरी देशलाई योगदान दिइरहेको छ भन्ने विषय समेटेर पाँच मिनेटको श्रव्यदृश्य तयार पार्नुपर्नेछ ।
प्राप्त श्रव्यदृश्यको मुल्याङ्कन गरी पहिलो, दोश्रो र तेश्रोलाई क्रमशः कोरीयन रुपैयाँ (वन) एक लाख पचास हजार, एक लाख र पचास हजार  रूपैयाँ पुरस्कार र प्रमाणपत्र प्रदान गरिनेछ ।
प्रथम हुनेलाई मानवस्रोत साधन विभागले सम्पूर्ण खर्च बेहोरी कोरियामा आमन्त्रित वक्ताका रुपमा बोलाई सफलताको कथा प्रस्तुत गर्ने अवसर दिने छ ।
श्रव्यदृश्य आगामी चैत ३० गतेभित्र ईपिएस कोरिया शाखा वा कोरियन ईपिएस सेन्टर नेपालमा बुझाउनुपर्नेछ । रासस
