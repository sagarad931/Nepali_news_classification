
﻿फेब्रुअरी अन्तिमबाट लेबर कन्ट्रयाक्ट
निकुञ्ज तिवारी
सउल, १५ पुस – दक्षिण कोरियाले सन् २०१६ का लागि ५८ हजार आप्रवासी कामदारको कोटा निर्धारण गरेको छ । यसमध्ये २ हजार कोटा कामदारको माग बढी भएमा ल्याइनेछ । माग नआए ५६ हजारमात्र ल्याउने सरकारको योजना छ । यहाँको ज्याला निर्धारण समितिले सन् २०१६ का लागि यो संख्या प्रस्ताव गरेको हो ।
रोजगार तथा श्रम मन्त्रालयअन्तर्गत आप्रवासी मजदुर कार्यान्वयन समितिले कोटा निर्धारण गर्छ । साना तथा मझौला घरेलु उद्योगहरूमा आवश्यक अदक्ष कामदार आपूर्ति गर्न सरकारले हरेक वर्ष कोटा निर्धारण गर्ने गर्छ ।
कोटामध्ये ४६ हजार नयाँका लागि र १२ हजार पुनः प्रवेश गर्नेका लागि छुट्याइको छ । उत्पादनमूलक क्षेत्रमा ३३ हजार २ सय, कृषि क्षेत्रमा ५ हजार ९ सय, निर्माण क्षेत्रमा २ हजार २५०, मत्स्यपालनमा २ हजार ३६० र सेवा क्षेत्रमा ९० जनाको कोटा तोकिएको छ । नेपालीका लागि उत्पादनमूलक र कृषि क्षेत्रमात्र हो ।
मन्त्रालयले जनवरीदेखि मार्चसम्मका लागि उत्पादनमूलक क्षेत्रमा ९ हजार ९६०, कृषि तथा पशुपालन क्षेत्रमा ३ हजार ५४०, मत्स्यपालन क्षेत्रमा १४ सय २०, निर्माण क्षेत्रमा १४ सय ७० जना, र सेवा क्षेत्रमा ९० जना ल्याउने योजना छ । अप्रिलदेखि जुनसम्मका लागि उप्पादन क्षेत्रमा ९ हजार ९६० कोटा तोकिएको छ ।
जुलाइदेखि सेप्टेम्बरसम्मका लागि उत्पादन क्षेत्रमा ६ हजार ६४०, कृषि क्षेत्रमा २ हजार ३६०, मत्स्यपालनमा ९४०, निर्माण क्षेत्रमा ९८९ ल्याइनेछ ।
त्यसैगरी अक्टोबरदेखि डिसेम्बरसम्मका लागि उत्पादनमूलक क्षेत्रमा ६ हजार ६४० तोकिएको छ । माग बढी भएको खण्डमा थप २ हजार ल्याइनेछ । यसमध्ये ३७ हजार ५९३ जना कामदारको करार अवधि सकिने र उनीहरू स्वदेश फर्किनेछन् ।
पुनः प्रवेश (सीबीटी)का लागि छुट्याएको १२ हजारमध्ये उत्पादनमूलक क्षेत्रमा ११ हजार, कृषिमा ७ सय, मत्स्यपालनमा २४० जना, निर्माणमा ५० जना र सेवा क्षेत्रमा १० जना ल्याइनेछ ।
दक्षिण कोरियाले १६ मुलुकका कामदारका लागि फेब्रुअरी अन्तिमबाट लेबर कन्ट्रयाक्ट पठाउनेछ । ईपीएस कोरियाले हालै कामदार कोटा चयन र वितरणका लागि तालिका प्रकाशन गरेको छ ।
मन्त्रालयले पहिलो चरणका लागि जनवरीदेखि मार्चसम्मका लागि उत्पादनमूलक क्षेत्रमा ९ हजार ९६०, कृषि तथा पशुपालन क्षेत्रमा ३ हजार ५४०, मत्स्यपालन क्षेत्रमा १ हजार ४२०, निर्माण क्षेत्रमा १ हजार ४७० जना र सेवा क्षेत्रमा ९० जना ल्याइनेछ ।
यसका लागि जनवरी ४ देखि १९ सम्म रोजगारदातालाई आवेदन वितरण, फेब्रुअरी ४ मा नतिजा प्रकाशन, रोजगार अनुमति जारी फेब्रुअरी १५ देखि १८ सम्म र लेबर कन्ट्रयाक्ट वितरण २२ देखि २६ सम्म हुनेछ । त्यस्तै दोस्रो चरणका लागि अप्रिलदेखि जुनसम्म उत्पादन क्षेत्रमा ९ हजार ९६० तोकिएको छ । तेस्रो चरणका लागि जुलाइदेखि सेप्टेम्बरसम्मका उत्पादन क्षेत्रमा ६ हजार ६४०, कृषि क्षेत्रमा २ हजार ३६०, मत्स्यपालनमा ९४०, निर्माण क्षेत्रमा ९८९ ल्याइनेछ । अन्तिम चरणमा अक्टोबरदेखि डिसेम्बरसम्मका लागि उत्पादनमूलक क्षेत्रमा ६ हजार ६४० तोकिएको छ । माग बढी भएको खण्डमा थप २ हजार ल्याइनेछ ।
‘पठाएको पैसा बैंकले दिएन’
यसैबीच दक्षिण कोरियाबाट पठाएको रेमिट्यान्स रकम ‘स्रोत नखुलेको’ कारण देखाउँदै काठमाडौंस्थित एक बैंकले महिनादिनसम्म रोक्का गरिदिएको छ । ईपीएसमार्फ रोजगारीमा आएका विष्णु शर्मा (नाम परिवर्तन)ले गत महिना ९ हजार ३९८ अमेरिकी डलर (करिब ९ लाख ९० हजार रुपैयाँ) नेपाल पठाएका थिए ।
शर्माले काठमाडौंस्थित हिमालयन बैंकको न्युरोड शाखामा रहेको आफन्तको खातामा रकम पठाएको बताएका छन् । हिमालयन बैंकले कोरियामा सहकार्य गरेको उरी बैंकमार्फत शर्माले रेमिट्यान्स पठाएका थिए । “धेरैपटकको सम्पर्कपछि कोरिया प्रतिनिधिले नेपालबाट हिमालयन बैंकले कोड नम्बरमात्र पठाएकाले सम्बन्धित व्यक्तिको खोजी हुन नसकेको स्पष्टिकरण दिए,” प्रतिनिधिलाई उद्धृत गर्दै शर्माले भने, “कमाएको पैसा बैंकिङ माध्ययमबाट पठाउँदा पनि झन्झट, दुःख र तनाव बेहोर्नुप¥यो ।” प्रतिनिधि जिम्मेवारीबाट पन्छिएपछि शर्माले हिमालयन बंैकको मुख्य कार्यालयमा सम्पर्क गरेका थिए । बैंक कर्मचारीहरूले कामदारले पठाउने रकमको स्रोत खोज्ने बहानामा महिनौंसम्म बिनाजानकारी रकम रोक्का राखिदिने गरेको कामदारहरूको गुनासो छ ।
  कोरियाले ५८ हजार आप्रवासी कामदार ल्याउने        