
﻿
२२ चैत, काठमाडौं । १४ जना नेपाली युवा चैत मसान्त भित्रै इजरायलमा कामका लागि जाने भएका छन् । पहिलो पटकमा केयर गिभरका रुपमा लगिनेहरुको नाम इजरायल सरकारले उपलब्ध गराएको हो ।
अन्तिम चरणको भाषा परीक्षा पास गरेर स्वास्थ्य परीक्षणमा पनि सफल भएका कामदार इजरायल पठाउन लागिएको हो । अहिले इजरायल जाने ५९ जना मध्ये पहिलो चरणमा १४ जना एक साताभित्रै उड्ने पक्का भएको बैदेशिक रोजगार विभागले जनाएको छ ।
इजरायल सरकारसाग भएको समझदारी अनुसार पहिलो चरणमा कामदार लगिएपछि दोस्रो चरणका लागि छनौटको नयाँ प्रक्रिया सुरु हुनेछ ।