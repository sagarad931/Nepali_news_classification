
﻿फाइल फोटो
२३ भदौ, काठमाडौं । मलेसियाले भिसा प्रक्रियाका लागि नेपालमा वान स्टप सेन्टर (एकद्वार केन्द्र) खोलेको छ । भिसा शुल्कमा वृद्धि गर्दै मलेसियाले काठमाडौंको लाजिम्पाटमा वान स्टप सेन्टर खोलेको हो ।
अब भिसाका सबै प्रक्रिया लाजिम्पाटको मेट्रो पार्कको तेस्रो तल्लामा नयाँ भिसा सेन्टर खोलेको हो । अब यहीँबाट पासपोर्ट संकलन तथा भिसा प्रक्रिया हुनेछ । आधिकारिक भिसा भने दूतावासबाटै जारी गरिने भएको छ ।
योसँगै मलेसियाले भदौ २७ गतेदेखि लागू हुने गरी भिसा शुल्क पनि बढाएको छ । अब नेपालका लागि मलेसियाले ६ हजार ७ सय रुपैयाँ भिसा शुल्क लिनेछ ।
मलेसियाले बितेको २ वर्षैमा २ पटक भिसा वृद्धि गरिसकेको छ । मलेसिया नेपालीको प्रमुख श्रम गन्तब्य मुलुहभित्र पर्छ । मलेसियामामा घुमफिर तथा अध्ययनका लागि जाने नेपालीको संख्या पनि कम छैन ।
भिसा शुल्क बढाएपछि ठूलो मारमा भने वैदेशिक रोजगारीमा जानेहरु पर्नेछन् । अहिले मलेसिया जाने कामदारसँग विभिन्न बाहनामा ठूलो रकम अशुल्ने गरिएको छ ।
मलेसियाले भारतीयका लागि पनि भिसा शुल्क बढाएर ७ हजार ५ सय रुपैयाँ पुर्‍याएको छ भने चिनियाँ नागरिकका लागि ६ हजार ९ सय रुपैयाँ कायम गरिएको छ ।