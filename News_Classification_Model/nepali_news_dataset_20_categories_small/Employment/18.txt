
﻿काठमाडौं, २३ मंसिर : लोक सेवा आयोगले राजपत्रांकित तृतीय श्रेणी अप्राविधिक (खुला तथा समावेशी) शाखा अधिकृतको विभिन्न सेवाको लागि दरखास्त अह्वान गरेको छ । बुधबार सूचना प्रकाशित गर्दै आयोगले खुला तथा समावेशीतर्फ जम्मा ५५१ पदको लागि दरखास्त आह्वान गरेको छ ।
खुला तर्फ ३१० पदको लागि दरखास्त आह्वान गरेको र महिलाको लागि ७९ वटा पदमा दरखास्त आह्वान गरेको आयोगले जनाएको छ । आयोगका अनुसार आदिवासीरजनजातिको लागि ६४ पद, मधेसीको लागि ५५ पद, दलितको लागि २२, अपाङ्गको लागि १५ र पिछडिएको क्षेत्रको लागि ६ पद छुट्याइएको छ ।
आयोगले व्यवस्थापिका परराष्ट्र, संसद, न्याय, प्रशासन र लेखा परीक्षण सेवाको लागि दरखास्त आह्वान गरेको छ ।
दरखास्त दिन चाहनेहरुले अनलाइनबाटै दरखास्त फारम भर्न सक्ने आयोगले जनाएको छ । दरखास्तको लागि आन्तिरक प्रतियोगिता र खुलाको लागि १ हजार रुपैयाँ, प्रत्येक समावेशी समूहको लागि थप ४ सय तथा न्याय र परराष्ट्र सेवाको थप पत्रको लागि छुट्टाछुट्टै ४ सय रुपैयाँ लाग्ने छ ।
दरखास्त आगामी पुस १४ गतेसम्म दिन पाइने छ भने दोब्बर दस्तुर तिरे पुस २१ गतेसम्म पनि दिन सकिनेछ ।
आगामी चैत १६ गतेदेखि २३ गतेसम्म परीक्षा हुने आयोगले जनाएको छ ।
 
  ५५१ शाखा अधिकृतका लागि दरखास्त अह्वान        