
﻿एजेन्सी
लन्डन, २० माघ – नयाँ आम्दानीको प्रतिवेदनअनुसार गुगलको माउ कम्पनी अल्फाबेटले विश्वको सर्वाधिक मूल्यवान् कम्पनीको दौडमा गुगललाई पछाडि पारेको छ । कम्पनीले चौथो त्रैमासिकमा ४.९ अर्ब मुनाफा गरेको छ । १ वर्षअघिको ४.७ अर्ब अमेरिकी डलरको तुलनामा बढी छ ।
यो घोषणासँगै कम्पनीको सेयर मूल्य घण्टौंको व्यापारपछि ९ प्रतिशतले माथि उक्लेको छ । यसको अर्थ अल्फाबेटको अहिलेको सम्पत्ति ५खर्ब ६८ अर्ब अमेरिकी डलर छ भने एप्पलको सम्पत्ति ५खर्ब ३५ अर्ब अमेरिकी डलर छ ।
यो पहिलो पटक हो जब अल्फाबेटले आफ्नो गुगलको व्यवसायको परिणामलाई छुट्ट्याएको छ । गुगलको व्यवसायमा सर्च इन्जिन र युटयुब समेत समावेश छन् । अल्फाबेटको ‘अदर बेट्’ व्यवसाय जसमा बढी प्रयोगसम्बन्धी कार्यका साथै आफैं गुड्ने कार्य र इन्टरनेट ब्यालुन प्रोग्राम रहेका छन् ।
वार्षिक आधारमा अल्फाबेटले १६.३ अर्ब कमाएको छ तर आँकडाले यसको अदर बेट्स व्यवसायले यो अवधिमा ३.६ अर्ब घाटा खाएको देखाएको छ । जबकि गुगलको सञ्चालन आम्दानी अनलाइन विज्ञापनमा वृद्धि भइ २३.४ अर्ब अमेरिकी डलरमा बढेको छ ।
मिजुहो सेक्युरिटिजमा अनुसन्धान प्रबन्ध निर्देशक रहेका नील दोषीले गुगलले मोबाइल विज्ञपानलाई निरन्तर कार्यान्वयनमा ल्याउने देखिएको बताएका छन् ।
२–३ वर्षअघि गुगलका लागि मोबाइल ठूलो विषय थियो । यसको डेस्कटप व्यवसायमा नकारात्मक प्रभाव परेको छ ।
सन् २०१० मा एप्पल अमेरिकामा सबैभन्दा बढी मूल्यवान् बनेर आयो । यसले माइक्रोसफ्टलाई त्यो स्थानबाट विस्थापित गरेको थियो । यस्तै माइक्रोसफ्टले आईबीएमलाई २ दशकअघि यो स्थानबाट हटाएको थियो ।
यसैबीच बेलायतको आम्दानी चौथो त्रैमासिकमा १६ प्रतिशतले बढेर १.९२ अर्ब पुगेको छ । अमेरिका बाहिर बेलायतमात्रै यस्तो आम्दानी गरेको छ ।
यो कम्पनी अहिले कर विवादमा रहेको छ । यसले सन् २००५ सम्मका पुरानो कर तिर्न सहमति जनाएको छ । यसले १३ करोड पाउन्ड रकम तिर्न सहमति जनाएको छ । केहीले भने यो सम्झौतामा इन्टरनेटको भीमकाय कम्पनीलाई सहुलियत दिइएको आरोप लगाएका छन् ।
  अल्फाबेटले मूल्यवान् कम्पनीको हैसियत छिन्यो        