
﻿निकुञ्ज तिवारी
सउल, २१ असोज : रोजगारीका लागि दक्षिण कोरिया आएका नेपालीले सरकारले तोकेको न्यूनतम ज्याला नपाएको गुनासो गरेका छन् । ज्यालाका अलवा सार्वजनिक, साप्ताहिक विदा र दैनिक आराम गर्ने समय पनि नपाएको बताएका छन् ।
सरकारले उत्पादनमुलक क्षेत्रका लागि सातामा ४० घण्टाको मासिक न्यूनतम ११ लाख ६६ हजार २२० वन र ४४ घण्टाको मासिक न्यूनतम १२ लाख ६१ हजार ८० वन तोकेको छ । तर, कतिपय साना तथा मझौला उद्योग र कृर्षि फाम संचालकहरुले कामदारलाई न्यूनतम तलब पनि दिएका छैनन् ।
‘मेरो तलब एक महिनामा ९ लाख (नेपाली रुपैयाँ करिब ८० हजार) मात्र छ । न ओभरटाइम काम छ । न कम्पनी छोड्न दिन्छ ।’ इपिएस मार्फत २७ महिना अगाडि कोरिया आएका बुटबलका एक युवाले फोनमा भने ‘नेपालमा लाखको सपना देखेर आइयो । यहाँ आएपछि हजारमा झर्नुपर्यो ।
त्यस्तै, ११ महिना अगाडि आएका सुर्खेतकी एक महिलाले पनि आफ्नो महिनाभरीको ज्याला ११ लाख मात्र भएको बताइन् । उनी इछनस्थित फिनेल हाउसमा काम गर्छिन् । ‘बस्न कन्टेनर छ । तर, खाना छैन । महिनामा दुई दिन विदा छ । विहान ६ देखि बेलुकी ६ बजेसम्म तरकारी प्याक गर्नुपर्छ ।’ उनले भनिन् ।
उनीहरु प्रतिनिधि पात्र मात्र हुन् । पछिल्लो समय दक्षिण कोरियामा न्यूनतम ज्याला र मन्त्रालयले तोकेको सेवा सुविधा नपाउने आप्रवाशी कामदारहरु धेरै भेटिने गरेका छन् । सरकारले वर्षेनी न्यूनतम ज्याला वृद्धि गर्दे लगेपनि साना उधोग तथा कृर्षि फाम संचालकहरुले आप्रवाशी कामदारलाई सेवा सुविधा दिन नमानेको कामदारहरु बताउँछन् ।
आप्रवासीलाई ज्यालामा विभेद
दक्षिण कोरियामा स्थानीय र आप्रवाशी कामदारबीचको न्यूनतम ज्यालामा ठूलो अन्तर रहेको ओइसिडिको रिर्पोटमा उल्येख छ । कोरियन श्रम कानुन अनुसार स्थानीय र आप्रवाशी कामदारबीच ज्यालामा विभेद गर्न पाइदैन् ।
आर्थिक सहयोग र विकासका लागि संगठित संस्था ओइसिडिले बुधबार प्रकाशमा ल्याएको रिर्पोट अनुसार आप्रवाशी कामदारको दाँजोमा कोरियन कामदारको न्यूनतम ज्याला १.५५ प्रतिशतले बढी छ ।
ओइसिडिले आँफू सम्वद्ध २२ उन्नत देशहरुमा आप्रवाशी कामदारहरुको रोजगार ज्याला अवस्थाका बारेमा सर्वेक्षण गरेको थियो । कोरिया आप्रवाशी कामदारलाई न्यूनतम ज्याला कम दिनेमा सातौं स्थानमा छ ।
ज्याला अन्तर भएका राष्ट्ररुहरुमा व्रिटेन १.५ प्रतिशत, फ्रान्स १.९ प्रतिशत, जर्मनी १.१३ प्रतिशत, अमेरिका १.१६ प्रतिशत, फिन्ल्याण्ड १.१७ प्रतिशत, स्पेन र इटाली १.३२ प्रतिशत र दक्षिण कोरियामा १.५५ प्रतिशत छ ।
मुलबासी सरह कामदारलाई तलब भुक्तान गर्नेमा अस्टेलिया पहिलो नम्बरमा छ । त्यस्तै पोल्याण्ड र जापानमा पनि समानाता देखिएको छ ।
आप्रवाशीलाई मुलवासी कामदारसहर तलव सेवा सुविधा दिने राष्ट्रहरुमा स्लोभाकिया, क्यानडा, चेक गणतन्त्र छन् । ओइसिडि अन्र्तगतका सदस्य राष्ट्रहरुमा ७० प्रतिशतसम्म तलब ग्याप हुने रिपोर्टमा उल्येख छ ।
‘स्थानिय र आप्रवाशी कामदारबीचको ज्यालामा असामानताले आप्रवाशीमाथी अन्याय भएको छ ।’ कोरिया लेवर एण्ड सोसाइटि इन्स्ट्रिच्युटका अनुसन्धानकर्ता किम जङ्ग जिनले भने कोरियन हेराण्डको अन्तवार्तामा भनेकमा छन् ‘आप्रवाशी कामदारप्रतिको भेदभाव अन्त्य गरी समान ज्याला र सेवा सुविधा प्रदान गरी उनिहरुको श्रम अधिकार रक्षा गर्नु आवश्यक छ ।’
‘ओइसिडि अन्र्तगतका राष्ट्रहरुमा रहेको ज्याला ग्यापले श्रम बजारमा नराम्रो सन्देश दिन्छ । त्यसैले कोरिया सरकारले आप्रवाशी र मुलबासी कामदारहरुबीचको ज्याला तथा सेवासुविधाको भेदभाव अन्त्य गर्नुपर्छ ।’ कोरिया श्रम संस्थानका बरिष्ठ अनुसन्धानकर्ता ली केयउ योङले भनेका छन् ।
‘रोजगार अनुमति प्रणाली अन्र्तगतका आप्रवाशी कामदारहरुलाई मुलबासी सरह समान ज्याला र अधिकारको ग्यारेण्टि दिनुपर्छ ।’ माइग्रेन्ट रिसर्च एण्ड टे«डिङ सेन्टरका अनुसन्धानकर्ता ली चाङ् वनले भने ‘कोरियन श्रमबजारमा आप्रवाशी कामदारमाथि व्यापक विभेद छ ।’
केहि समय पहिला कोरियाले सार्वजानिक गरेको आप्रवाशी कामदारको श्रम, ज्यालासम्वन्धि एक प्रतिवेदन अनुसार ४५ प्रतिशत आप्रवाशी कामदारहरु उद्योगमा, कलकारखाना, कृर्षिमा कार्यरत छन् । ३१ प्रतिशत निर्माण, १२ प्रतिशत सेवा, १२ प्रतिशत अन्य क्षेत्रमा कार्यरत छन् ।
सो प्रतिबेदन अनुसार ६० प्रतिशत भन्दा बढि आप्रवाशी कामदारहरुको ज्याला २० लाख कोरियन वन (१७ सय डलर) भन्दा पनि कम छ । ताकी उनीहरुलाई सातामा ५० घण्टाभन्दा बढी समय काममा लगाइन्छ ।
कोरियाले सन् २००४ देखि इपिएसमार्फत १५ मुलुकबाट वार्षिक ५० हजार हाराहारीमा अदक्ष आप्रवाशी कामदार ल्याउने गरेको छ । उनीहरुलाई कन्स्टक्सन, मेनुफेक्चर, मत्सयपालन र कृर्षि तथा पशुपालन क्षेत्रमा काम लगाइन्छ ।
कोरियामा ८ लाख २५ हजारको हाराहारीमा आप्रवाशी कामदार कार्यरत छन् । अदक्ष भिषामा प्रवेश गरेका आप्रवाशीहरु निकै जटिल, खतरनाक र घिनलाग्दो काम गर्न बाध्य छन् । जसमध्य जुलाईसम्मको तथ्याङ्कमा अर्थात् २ लाख १३ हजार ५ सय ५६ भिषाविनै (अवैध) कार्यरत छन् ।
  कोरियामा नेपालीले न्यूनतम ज्याला पाएनन्        