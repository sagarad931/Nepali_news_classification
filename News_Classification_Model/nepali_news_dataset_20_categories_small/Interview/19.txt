
﻿डा. देवेन्द्रराज पाण्डे

नागरिक आन्दोलनका अगुवा

सरकारले विपक्षी मोर्चालाई वार्ताका लागि आह्वान गरेको छ । यसलाई कसरी लिनुभएको छ ?

कसले कसलाई आह्वान गर्ने, मलाई थाहा छैन । मधेसी र माओवादीले वार्ता छाडेका हुन् कि सरकारले तिमीहरू चाहिँदैन भनेको हो, मलाई त्यो पनि थाहा छैन ।

एजेन्डाको कुरा गर्ने हो भने अहिले सबै विकल्प स्पष्ट भइसकेको छ । निर्वाचन प्रणाली, शासकीय स्वरुप, न्यायप्रणालीमा कुरा मिल्न गाह्रो छ जस्तो लाग्दैन । कतिपय कुरा त मिलेको छ पनि भनिएको छ । अहिले संघीयतामा अड्किएको देख्छु । यसमा दुवैथरीले आफ्नो ठाउँ छाडेर सहमतिमा आउनुपर्छ । यसका लागि वार्ता गरौं भनेर आह्वान गरिराख्नुपर्छ भन्ने मलाई लाग्दैन । प्रधानमन्त्री सुशील कोइराला प्रचण्डकहाँ गए पनि हुन्छ अथवा प्रचण्ड प्रधानमन्त्रीकोमा गए पनि हुन्छ ।

तर अहिले प्रचारमुखी काम मात्र भइरहेको छ । एकथरीले हामीले वार्तामा बोलाएका थियौं, आएनन् भन्ने; अर्कोथरीले चाहिँ सरकार इमानदार देखिएन भन्ने । यो आरोपप्रत्यारोप गर्नका लागि काम लाग्ला । तर यसको तात्विक अर्थ छैन ।

दुईजना महापुरुषहरू छन् नि, खड्ग ओली र सुशील कोइराला । यी दुई महापुरुषले जनआन्दोलनलाई आत्मसात् गरेका थिएनन् । इतिहासको यो घडीमा यिनकै हातमा जनआन्दोलनको म्यान्डेट संस्थागत गर्न जिम्मा दिनुपरेको छ । यो हुनुका पछाडि माओवादीले गरेको गल्ती जोडिन आउँछ ।

जनतालाई आफ्नो पक्षमा  कन्भिन्स  गर्नका लागि मात्र यो सब भइरहेको छ ?

जनतालाई कन्भिन्स गर्न भन्नुस् अथवा गाल टार्नलाई भन्नुस्, जे भने पनि भयो । जनतालाई कन्भिन्स गर्ने कुरा अरु नै छन् नि । जनतालाई कन्भिन्स गर्ने हो भने हामीजस्ता नागरिकहरू सुरुका दिनमा अगुवाइ नै गरेर संघीयता, धर्मनिरपेक्षता, गणतन्त्र, समावेशी लोकतन्त्रको जो एजेन्डा बोकेका थियौं, त्यसलाई संस्थागत गरेर देखाउनुपर्छ । दलहरूले गाल टार्नका लागि मात्र वार्ताको नाटक गरिरहेका छन् ।

अर्को कुरा, दलहरूलाई आफ्ना कार्यकर्ताहरूलाई चित्त बुझाउनु छ । कांग्रेस एमालेभित्र पनि त अलिकति उदारतापूर्वक सोच्नेहरू होलान् । उनीहरूलाई हामीले कोसिस त गरेको हो नि भनेर देखाउन वार्ताको कुरा गरिरहेका होलान् । साँच्चैको सहमति खोजेको जस्तो लाग्दैन ।

त्यत्रो नागरिक आन्दोलनकै नेतृत्व गरेका तपाईंहरू पनि त बीचमा चुपचाप बस्नुभयो । किन नि ?

लगातार दुईचार वर्षदेखि हामीमाथि यो आरोप लाग्दैआएको छ । तर हामी चुपचाप बसेका होइनौं । दलहरूमा हेर्नुस् न अग्रगामी एजेन्डाहरू अगाडि ल्याउन नदिने प्रयास भइरहेको छ । यस क्रममा एउटा दलले अर्को दललाई निषेध गर्न खोजिँदैछ । सबैभन्दा पहिले हामी नागरिक आन्दोलनकारीलाई निषेध गरिएको हो । किनभने, अग्रगामी एजेन्डाका संवाहक हामी थियौं । हामीले लोकतान्त्रिक गणतन्त्रको कुरा गर्& यौं (त्यो जनवादी गणतन्त्र के हो मलाई थाहा पनि छैन । म त परें बुर्जुवा !) हामीले नयाँ संविधान चाहिन्छ भन्यौं । हामीले राज्यको पुनःसंरचना गर्नुपर्छ भन्यौं । यदि नेपाली कांग्रेस लोकतान्त्रिक पार्टी हो भने यी त उसका एजेन्डा हुनुपर्ने हो । 

हामीले न्यायका कुरा गर्& यौं, समानताको कुरा गर्& यौं, समावेशी व्यवस्थाको कुरा गर्& यौं । यी लोकतान्त्रिक समाजवादका कुरा हुन् । यी पनि कांग्रेससँगै मिल्ने कुरा हुन् । तर, उसले यो कुरा देखेन ।

पार्टीको नेतृत्वमा हेर्नुस् त, सबै बाहुनैबाहुन । फेरि मजस्ता बाहुन भए पनि त यस्तो हुँदैनथ्यो नि (हा हा हा) । मैले यो कुरा हँसाउन मात्र भनेको होइन है ।

हामी नै हौं जसले संविधानसभाको माग गर्& यौंर्यौं, मागमात्र गरेनौं, माओवादीलाई हतियार छोड, संविधानसभाका लागि हामी बोल्छौं भन्यौं । यता लोकतन्त्रवादी दलहरूलाई तिमीहरू संविधानसभा मान, माओवादीलाई हामी मनाउँछौं भनेका हौं । अन्ततः दलहरूलाई गणतन्त्रसम्म ल्यायौं । यी कुरा कति कोठामा गरिए, कति सार्वजनिक रुपमा भनियो, त्यो आफ्नो ठाउँमा छ । तर माओवादी र कांग्रेस एमालेबीच फाटो बढेपछि गणतन्त्र बेकारको कुरा रहेछ भन्नेहरू, धर्मनिरपेक्षता मन नपराउनेहरू, संघीयताले देश टुक्रिन्छ भन्नेहरूले हामीलाई पनि यिनीहरू अगाडि बढ्लान् भनेर अनेक लाञ्छना लगाइरहेका हुन् । लाञ्छनाले केही लछारपाटो लगाउँदैनथ्यो, हामीले काम गर्ने  स्पेस  नै पाएनौं । यहाँ भएको के भने हामीले आफूले उठाएका एजेन्डा छाडेका छैनौं, केही दललाई हाम्रो एजेन्डा नचाहिएको हो ।

भनेपछि नागरिक आन्दोलनले अहिले सक्रिय भूमिका खेल्नेबारे सोचेको छैन ?

देश त नयाँ आन्दोलनको दिशामा अगाडि बढिसक्यो । अघिल्लो संविधानसभाबाट संविधान बन्नुपथ्र्यो, विभिन्न कारणले बन्न सकेन । अहिले पनि एक वर्ष बितिसक्यो । संविधान बनेको छैन । सरकारले वार्ताका लागि आह्वान गर्दा विकासको गफ दिन थालेको छ, आर्थिक समृद्धिको कुरा गर्न थालेको छ, जनताले दुःख पाइरहेका छन्, उनीहरूलाई राहत दिन सकिएको छैन भन्न थालेको छ । सरकारको यो गफले अरु तत्वले फाइदा उठाउने स्थिति आउनेछ । के सरकारले विकासको कुरा गर्दैमा पछाडि परेका जातजाति, भाषा, क्षेत्रको पहिचानको कुरा त्यसै बिलाएर जान्छ र ? जाँदैन नि । अथवा यिनीहरू तल परेका छन्, पछाडि परेका छन् पेलेर जान सकिन्छ भन्ने मनस्थितिमा अहिलेका सत्ताधारीहरू पुगे भने स्थिति बल्झिएर आउँछ । आन्दोलन त हुन्छ नै तर कुन किसिमको आन्दोलन हुन्छ, कुरा त्यो मात्र हो ।

सरकारले वार्ताको आह्वान गर्दा विकासको कुरा गर्नुलाई तपाईंले त अर्कै आँखाले हेर्न खोज्नुभयो त ?

तेस्रो विश्वमा खासगरी दक्षिण एसियामा सन् साठीको दशकमा जहाँजहाँ दक्षिणपन्थी सर्वसत्तावादी सत्ता स्थापित भए, ती सबै विकासका नाममा आएका हुन् । पञ्चायती सर्वसत्तावादीहरूले देशको घामपानी, माटो सुहाउँदो व्यवस्था चाहिन्छ, विकास गर्नुछ, मतभेदमा विकास सम्भव हुँदैन मिल्नुपर्छ भन्ने नारा दिएका थिए । गत दुई सातादेखि म यस्तै विकासको कुरा सुन्न थालेको छु । शुद्ध  म्यानेजरियल  कुरा सुरु भएको छ ।

मलाई संविधान बनाउन ढिलो भइरहेको छ, सत्ता पक्षधरहरूलाई विकास गर्न ढिलो भइरहेको छ ! २०१७ पुस १ गते जसरी महेन्द्रले विकासको नाममा पञ्चायत व्यवस्था थोपरे, अहिलेका सत्ताधारीहरूले पनि परिवर्तनका एजेन्डा र सामाजिक असन्तोषहरूलाई गौण मान्न थालेको अथवा थन्क्याइदिन खोजेको हो कि भन्ने चिन्ता मलाई छ ।

वार्ताका लागि पठाएको पत्रमा त २०६२ ६३ सालको आन्दोलनका सहयात्री भनेर सम्बोधन गरिएको रहेछ । नागरिक आन्दोलन पनि त सहयात्री थियो नि । तपाईंहरूसँग केही परामर्श भइरहेको छ ?

संसद् पुनःस्थापना भएपछि हामीले नागरिक आन्दोलनको तर्फबाट भन्यौं  हाम्रो आन्दोलन जारी छ । किनभने, हामीले भनेजस्तो राज्यको पुनःसंरचना नहोला, दलहरू संसदमै अलमलिएलान्, संविधानसभाको निर्वाचन नहोला अथवा निर्वाचन भइहाले पनि संविधान नबन्ला, गणतन्त्र नआउला, हामीले खोजेको न्यायपूर्ण समाज नबन्ला भन्ने चिन्ताले हामीले २०६३ वैशाख ११ गते  हाम्रो आन्दोलन जारी छ  भन्यौं । त्यस दिनदेखि मलाई कांग्रेस एमालेकाहरूले  तपाईं यो बाटो नहिँड्नुस्  भनेर पटकपटक भने । तर हामीले टेरेनौं । नटेरेपछि उनीहरूको नजरमा हामी माओवादी भयौं । हामीप्रति उनीहरूको कुनै वास्ता छैन ।

उनीहरू एकल जातीय राज्य माग्यो भनेर कुर्लिंदै छन् । कसले मागेको छ जातीय राज्य यहाँ ?

हामीले माओवादीलाई भनेका थियौं  तिमीहरूले हिंसा छोड । अहिलेको युगमा काम नलाग्ने कुराहरू छोड । तर, पछाडि परेका जाति, भाषाभाषीलाई जनयुद्धमा जो परिचालन गरेका छौ, उनीहरू शान्तिपूर्ण रुपमा सम्बोधन गरौं । त्यसका लागि नयाँ संविधान चाहिन्छ र संविधान संविधानसभाले बनाउँछ, यसमा हामी तिमीहरूलाई साथ दिन्छौं भनेका हौं । यही कुराले गर्दा हामीलाई बिर्सिने काम भइरहेको छ ।

तपाईंहरूबाट पनि त गल्ती कमजोरी भएको आलोचना गरिन्छ नि ?

हो, यसमा हामीबाट पनि गल्ती भएको छ । हामीले  रिभ्यु  पनि गरेका छौं । पहिलो संविधानसभामा दलहरूको कोटाबाट होइन नागरिक आन्दोलनको हिस्साका रुपमा गएको भए संविधान निर्माणमा दलहरूलाई बाध्यकारी रुपमा मनाउनेगरी भूमिका खेल्न सक्थ्यौं कि भन्ने अहिले लागिरहेको छ । नागरिक आन्दोलनमा लागेका २६ जना मान्छे राष्ट्रिय व्यक्तित्वका रुपमा, साझा व्यक्तित्वका रुपमा संविधानभामा पुगेका भए कुरा अर्कै हुने थियो जस्तो लाग्छ अहिले । 

गल्ती कांग्रेस एमालेले मात्र गरेका हुन र ? माओवादीले पनि त गरेको छ नि ?

म त हिजोआज यसो सोच्छु हगि, माओवादीहरूले यति ठूलो अवसर ढुस बनाए कि के भन्ने ! खास कुरा के हो भने जनयुद्धका क्रममा जे जस्तो राज्यसत्ता स्थापना गर्ने परिकल्पना गरेका थिए, त्यो कुरा बाह्रबुँदे बृहत् शान्ति सम्झौतापछि छाडियो भन्ने कुरा माओवादीहरूले आत्मसातै गर्न सकेनन् । मैले उनीहरूलाई भनेको पनि थिएँ,  तिमीहरूले आफूलाई लोकतान्त्रिक समाजवादी भन्न मिल्दैन, यो कुरा म बुझ्छु । तर, आफूलाई लोकतान्त्रिक समाजवादी नभनीकन पनि त लोकतान्त्रिक समाजवादी कार्यक्रम ल्याउन सकिन्छ, त्यसो गर न ।  आखिर अहिले गर्ने पनि त्यही हो । उनीहरूले वाइसीएल बनाएर मान्छे तर्साउने काम गरे । त्यससँगै उनीहरूका जीवनशैलीको कुरा पनि जोडिएर आउँछ । यति गरेपछि माओवादीहरूलाई निस्तेज पार्न चाहनेहरूलाई सजिलो भयो । यसबाट माओवादी पार्टीलाई कति घाटा भयो, त्यो मलाई थाहा छैन । तर, हामीलाई चाहिँ धेरै ठूलो घाटा भएको छ । ल, हेर्नुस् राजनीतिक  कोर्स  कहाँदेखि कता जाँदैछ ? अहिले पनि हेर्नुस् त, माओवादीले हारेर पनि नचेत्ने छाँटकाँट देखाउँदैछ । अहिले लार्क्याल कि खोइ कसलाई हो, सभासद मनोनयन गरेछ पार्टीको तर्फबाट । माओवादीले भनेर पनि नचेत्ने भयो । अरुले भनेको कुराबाट पनि नसिक्ने भयो । लार्क्याललाई मनोनयन गरेर के गरेको ?

खासमा माओवादी र कांग्रेस एमाले दुवैले सताए हामी नागरिकलाई । अनि यसरी हामीलाई बर्को ओढेर बस्ने बनाए (हा हा हा) ।

संविधान निर्माणको निहुँमा जसरी ध्रुवीकरण बढेको छ, यसमा कसको कति गल्ती देख्नुभएको छ ?

गल्ती भनौं कि, नियत भनौं कि, नियति खोइ के भनौं यसलाई ? खोइ यो कुरा भनौं कि नभनौं जस्तो पनि लागिरहेको छ । दुईजना  महापुरुषहरू  छन् नि, खड्ग ओली र सुशील कोइराला । सुशील त महापुरुष हो कि होइन, केपी ओली छन् नि महापुरुष । यी दुई महापुरुषले जनआन्दोलनलाई आत्मसात् गरेका थिएनन् । कतिपय कुरामा त विरोधसमेत गरेका हुन् । इतिहासको यो घडीमा यिनकै हातमा जनआन्दोलनको  म्यान्डेट  संस्थागत गर्न जिम्मा दिनुपरेको छ । यो हुनुका पछाडि माओवादीले गरेको गल्ती जोडिन आउँछ ।

तराईमा सम्म जग्गामात्र छ कि मधेसी पनि छन्, हिमालमा हिउँमात्र छ कि शेर्पाहरू पनि छन्, पहाडमा डाँडाकाँडामात्र छ कि विभिन्नथरी जाति जनजातिहरू छन् ? विकासको मात्र कुरा गर्ने, मान्छे नचिन्ने सोचले नै नेपालको यो दुर्गति भएको हो । 

संविधानको कुरा गर्दा सत्तापक्ष साँच्चैको संघीयता होइन त्यसको कंकालमात्र देखाउनतिर लागेको छ । उनीहरू हामीले समावेशी कहाँ मानेका छैनौं त भनिरहेका छन् तर समावेशी मान्नका लागि के के कुरा चाहिन्छ, उनीहरूलाई अत्तोपत्तो केही छैन । पार्टीको नेतृत्वमा हेर्नुस् त, सबै बाहुनैबाहुन । फेरि मजस्ता बाहुन भए पनि त यस्तो हुँदैनथ्यो नि (हा हा हा) । मैले यो कुरा हँसाउन मात्र भनेको होइन है ।

म भन्ने पनि गर्छु  सत्तामा पुग्नेले आफ्नो क्लास (वर्ग) र इथ्निसिटी (जात)लाई बिट्रे (धोका) गर्न सक्नुपर्छ । मैले खगेन्द्र संग्रौलालाई ठट्टामा भनें पनि,  जम्मा तीनजनाले आफ्नो क्लासलाई बिट्रे गरे । एउटा चीनका चु एन लाइ, अर्का सोभियत संघका निकिता ख्रुस्चेभ र नेपालमा म । अरु कोही निस्किएनन् । 

पेरिसमा पढेर पनि जनवादी क्रान्तिको लागि लडेको, चीनको प्रधानमन्त्री भएको चु एन लाइ सम्भ्रान्त परिवारका थिए । ख्रुस्चेभचाहिँ मजदुर वर्गका थिए । ख्रुस्चेभले चु एन लाइलाई भनेका थिए रे,  तिमीले आफ्नो वर्गलाई धोका दियौ ।  चु एन लाइले पनि यसको सटीक जवाफ दिएका थिए रे,  निकिता, म तिमीले भनेको कुरामा सहमत छु । हामी दुवैले आआफ्नो वर्गलाई धोका दियौं । तिमीले मजदुरहरूलाई धोका दियौ, मैले सम्भ्रान्तहरूलाई धोका दिएँ । 

सत्तामा बाहुन पुग्नु वा क्षेत्री पुग्नु ठूलो कुरा भएन तर उसको समाजप्रतिको बुझाइ के हो भन्ने कुरा मुख्य हो । उपेक्षित जातजातिलाई, भाषालाई र राष्ट्रलाई हेर्ने कुरा यसैसँग जोडिएको हुन्छ ।

दलहरू त एकअर्काबाट टाढिँदैछन् । मिलनविन्दु के होला त ?

शासकीय स्वरुपबारे पछि पनि निर्णय लिन सकिन्छ । निर्वाचन प्रणालीमा बढीभन्दा बढी समानुपातिक प्रतिनिधित्व चाहिन्छ । अहिले विकासवादी संघीयताको हावा चलाइँदैछ । तर, कसलाई संघीयता चाहिएको हो, किन चाहिएको हो, यतातिर त बिलकुलै ध्यान दिन छाडिएको छ । एकथरी छन् जो पडाड छु्ट्टै, मधेस छुट्टै भन्नेहरू । एकथरी छन् मधेसलाई एकैढिक्का बनाउनुपर्छ भन्नेहरू । यस्ता कुराको बीचबाट उपाय निकाल्न सकिन्छ । तर, यहाँ त मधेसीहरू एक प्रदेशकै अडानमा बसे भने हामीलाई सजिलो हुन्थ्यो भन्ने ठाउँमा छन् कांग्रेस एमाले ।

मधेसीले मधेसको मात्र कुरा नगरेर नेपालको कुरा गर्दा हुन्थ्यो नि । जनजातिले जनजातिको मात्र कुरा नगरेर नेपालको कुरा गरे हुन्थ्यो नि । त्यसो गरेको भए यति धेरै भड्काव आउने थिएन ।

उनीहरू एकल जातीय राज्य माग्यो भनेर कुर्लिंदै छन् । कसले मागेको छ जातीय राज्य यहाँ ? मैले नागरिक आन्दोलनकै क्रममा भाषणसमेत गरेको थिएँ । पहिचानकै कुरा गर्दा प्रदेशको नाम दिँदा के बिग्रन्छ ? बहुपहिचानको कुरा छ । बहुपहिचानमा आधारित ६ वटा प्रदेश बनाउँदा किन नहुने ?

पहिचान र विकासलाई अलगअलग र विरोधी कुराका रुपमा पनि प्रस्तुत गर्ने गरिएको छ नि ?

होइन । पहिचान र विकास एउटै कुरा हो । यी दुई कुरालाई एकआपसमा नजोडेकै कारण नेपाल अहिलेको स्थितिमा पुगेको हो । पञ्चायतकालमा विकासवादीहरू भन्थे   हिमाल, पहाड, तराई भएको कति सुन्दर देश ! हिमालमा पशुपालन गर्ने हो, पहाडमा फलफूल खेती गर्ने हो, तराईमा अन्न फलाउने हो ।  तराईमा को बस्छ, थाहा छैन । पहाडमा को बस्छ, थाहा छैन । हिमालमा को बस्छ, त्यो पनि थाहा छैन । तराईमा सम्म जग्गामात्र छ कि मधेसी पनि छन्, हिमालमा हिउँमात्र छ कि शेर्पाहरू पनि छन्, पहाडमा डाँडाकाँडामात्र छ कि विभिन्नथरी जाति जनजातिहरू छन् ? त्योचाहिँ थाहा नपाउने । विकासको मात्र कुरा गर्ने, मान्छे नचिन्ने सोचले नै नेपालको यो दुर्गति भएको हो । त्यसैले त पहिचान चाहिएको हो । पहिचान पहिलो कुरा सांकेतिक कुरा हो । अर्को कुरा, पहिचान दिएपछि राज्यलाई उनीहरूप्रति उत्तरदायी हुन बाध्य बनाउँछ ।

संघीयता र पहिचानका पक्षधरहरूले पनि विकास र एकतालाई जोड दिन नसकेका हुन् कि ?

पृथ्वीनारायण शाहले गरेको भौगोलिक एकीकरणले मात्र अब पुगेन । यहाँ बसेका मान्छेको मन पनि जोड्नुपर्यो । मान्छेको अस्मिता जोड्नु परेन ? त्यसका लागि उनीहरूको पहिचानलाई ठाउँ दिनु परेन ? उनको अधिकार र आर्थिक सामाजिक हितलाई ठाउँ दिनु परेन ? यसो गर्दा त नेपाल झन् बलियो हुन्छ, विखण्डन हुँदैन । 

अहिले पनि हेर्नुस् त, माओवादीले हारेर पनि नचेत्ने छाँटकाँट देखाउँदैछ । अहिले लार्क्याल कि खोइ कसलाई हो, सभासद मनोनयन गरेछ पार्टीको तर्फबाट । माओवादीले भनेर पनि नचेत्ने भयो । अरुले भनेको कुराबाट पनि नसिक्ने भयो । लार्क्याललाई मनोनयन गरेर के गरेको ?

तर एउटा ठूलो  इन्नोसेन्ट मास  छ जसलाई संघीयताबारे ठूलो भ्रम छ । उनीहरूलाई त्यसै त सानो मुलुक, अझ टुक्रिने पो हो कि भन्ने डर छ । हाम्रा सबै जातजातिका मान्छेहरू मिलेरै शान्तिपूर्वक बाँचेका थियौं, (जतिसुकै जातीय थिचोमिचो भए पनि !) किन चाहियो संघीयता भन्ने परेको छ । यो तप्काको जनतालाई माओवादी र मधेसीले बुझाउन, सम्बोधन गर्न सकेनन्, कांग्रेस एमालेलाई त ती जनता भड्किनुमै लाभ छ । मधेसीले मधेसको मात्र कुरा नगरेर नेपालको कुरा गर्दा हुन्थ्यो नि । जनजातिले जनजातिको मात्र कुरा नगरेर नेपालको कुरा गरे हुन्थ्यो नि । त्यसो गरेको भए यति धेरै भड्काव आउने थिएन ।

संघीयताविरोधीहरूले त जनतालाई सम्झाउने कुरै भएन । माओवादी पनि बढी राजनीतिक कुरामा मात्र अल्झियो । म प्रचण्डलाई भन्थें   तिमी भाषण नगर न जनतासँग संवाद गर ।  उनीहरू पनि जनताले नबुझ्ने भाषामात्र बोल्छन् ।

वास्तवमा खड्ग ओली, सुशील कोइराला, प्रचण्ड, मधेसी नेताहरूले इतिहास र भविष्य सम्झिने हो भने एकले अर्कोलाई चिठी लेख्ने प्रक्रियामा अलमलिनु हुँदैन । आपसमा बसेर, विज्ञहरूसँग छलफल गरेर, नक्सा झिकेर समाधान दिने हो । यो गर्न तयार नहुने हो भने यी नेताहरूलाई केही गर्नु छैन भन्ने बुझ्नुपर्छ ।

तर विपक्षी मोर्चाले त संविधानसभाको प्रश्नावली समिति खारेज गर्यौ भने मात्र वार्तामा बस्छु भनेर सर्त अगाडि सारेको छ नि ?

त्यही त भन्दैछु । म प्रधानमन्त्री सुशील कोइरालाको ठाउँमा भएको भए प्रचण्डलाई भन्ने थिएँ   यो प्रक्रिया त खारेज गर्न सक्दिनँ, संविधानसभाले बनाइसक्यो । तर, म यो फाइललाई अर्को फाइलले थिचिदिन्छु, यसलाई निष्क्रिय गरिदिन्छु ।  त्यसकारण यो ठूलो कुरा होइन । मुख्य कुरा नेताहरूमा इच्छाशक्ति छ कि छैन भन्ने हो । २०४७ सालकै संविधान ठीक भन्नेहरू हाबी भएका छन् कि भन्ने मेरो डर सही होइन भने समाधान दिन गाह्रो छैन ।
