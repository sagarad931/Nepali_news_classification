
﻿प्रश्न  तपाई अचकल के गर्दै हुनु हुन्छ ?
उत्तर अहिले तिज लागि राखेको छ, फस्ट् टायम तिजको एउटा गीत खेमराज दाईसंग रेकर्ड गरिराखेको छु । त्यो भिडियो रिलिज हुने तर्खरमा छ भने अन्य रेकर्डिङहरु मुभिको लागि भईरहेको छ । नयाँ गीतहरु कलेक्सन आउँदैछ जस्तै बाहिर बस्नुहुने ईसु लावती जीको गीतहरु दुईतीन दिन अघिमात्रै रिलिज भएको छ । अर्को भावेस भूमरी ज्यू को पनि नयाँ गीत रिलिज भएको छ यस्तै यस्तै काममा व्यस्त छु । मेरो आफ्नै कुरा गर्नु हुन्छ भने मेरो तेस्रो एलवमको तयारीमा छु मेरो बाबा वरिष्ठ सङ्गीतकार प्रकास गुरुङको एकल सङ्गीतमा गर्दै छु । 
 

प्रश्न तपाई त गीतसङ्गीतको क्षेत्र मै पोख्त हुनुहुन्छ, हामीलाई बाताई दिनुहोस् गीत सङ्गीत भनेको के हो ?  
उत्तर गीत सङ्गीतको बरेमा भन्दा म एउटा कलाकार भएको हुनाले र म साङ्गीतिक वातावरण मै हुर्केकोले मेरो लागि म्युजिक विना लाइफ अगाडि बढ्दैन किन भने म हाँस्दा वा दुःखी हुँदा मैले इन्जोए गर्ने भनेको नै म्युजिक हो । मेरो लाइफ को मेन मोटिभ भनेको नै म्युजिक हो ।


प्रश्न अचकल विभिन्न खालको गीत सङ्गीत बजारमा सुन्न पाईन्छ र आईरहेको पनि छ, तपाईलाई गीत सङ्गीत कस्तो हुनुपर्छ जस्तो लाग्छ ?
उत्तर  गीत सङ्गीतको बारेमा मैले मूल्याङ्कन गर्नु भन्दा नि मीठो राम्रो स्तरीय हुनुपर्छ चाहे त्यो वेस्टन पप गीत किन नहोस्, चाहे आधुनिक गीत किन नहोस्, शास्त्रीय गीत वा लोक गीत नै किन नहोस् त्यो गीत चै सुन्दाखेरि एकदमै कर्णप्रिय मन छुने हुनु पर्छ  ।


प्रश्न  तपाईलाई कस्तो खालको गीत मन पर्छ जस्तै पप, आधुनिक, शास्त्रीय, लोक गीत ?
उत्तर  मेरो त्यस्तो सीमा नै छैन म सीमामा बाँधिएर गाउदिन म लोक गीत पनि गाउछु, आधुनिक गीत पनि गाउछु, पप गीत पनि गाएको छु । तर हामीलाई कस्तो खालको गीत मनपर्छ वा सुट हुन्छ भन्नेकुरामा चै श्रोता, दर्शकहरुलाई थाहा हुदो रै छ । उहाँहरुले मूल्याङकन गरिदिनु भएको अनुसार म अधुनिक र पछि सम्म रहने खालको अजर अमर गीतहरुलाइ नै मैले बढी इमफ्यासिस दिनु पर्छ भन्ने दर्शक श्रोताको सुझाव अनुसार त्यो खालको गीतहरु खोजेर गाउने गरेको छु ।


प्रश्न  तपाईले थुप्रै गीतहरु गाउनु भएकोछ ती मध्ये तपाईलाई धेरै मन पर्ने गीत कुन हो र कीन ?
उत्तर  आफ्नो गीतहरु सबै राम्रो लाग्छ । आफ्नो क्रिएसन भएर होला कति क्रिएसनहरु लुकेर बसेको हुन्छ माथि आउन पाएको हुँदैन । माथि उठ्न सकेको हुँदैन कतिपय कमर्सियल गीतहरु एकदम हिट भैराखेको हुन्छ, जुन हाम्रो च्वाइसमा हुदैन । मेरो आफ्नो भन्दा पनि दर्शक श्रोताले राम्रो भनिदिनुभएको & कस्को आँखा लाग्यो&  यो गीत एकदमै राम्रो बन्न पुग्यो किन भने सृजनात्मक हिसाबले एकदमै गुणात्मक भएको छ । यसको एरेन्जमेन्ट एकदम राम्रो संगीतकार सचिन सिङ् ज्यू उहाँको क्रिएसन राम्रो भएको छ । त्यसकारणले गर्दा मलाई & कस्को आँखा लाग्यो&  मन पर्छ ।


प्रश्न  तपाईको गीतहरु दर्शकले असाध्यै मन पराउँछन् तर दर्शक श्रोताले आशा गरेजति गीत बजारमा ल्याउन सक्नु भएको छैन भन्ने गुनासाहरु दर्शक दीर्घामा सुन्न पाईन्छ यसमा तपाई के भन्नु हुन्छ ?
उत्तर  क्वान्टिटिमा जाने कि क्वलिटिमा जाने भन्ने कुरा हो । म क्वलिटिमा विश्वास गर्छु र धेरै गीत नराम्रो गाउनु भन्दा थोरै गीत छानेर राम्रो गाउनु पर्छ भन्ने मेरो मान्यता हो । हुन त अहिलेको कलाकारहरु कमर्सियलली धेरै गीत गाउनु हुन्छ तर क्षणिक टायमको लागि अनि फेरि सट्ट हराइहाल्नु हुन्छ त्यो गर्नु भन्दा म दुई दशक देखि यो साङ्गीतिक क्षेत्रमा छु एकदमै कम्ति गाउदै छु, आफ्नो सुरमा गाउदै छु, सिक्दै छु, मेहनत गर्दै छु, ज्ञान बटुल्दै छु, सिक्दै काम गर्दै गर्दा रमाईलो पनि लागिराखेको छ । 


प्रश्न  तपाईले यो साङ्गीतिक क्षेत्रमा प्रवेश गर्ने प्रेणा कोबाट पाउनु भो ?
उत्तर  बाबाबाट नै प्रेणा पाएको हो । बाबाको सृजनाहरुसंग खेल्ने, घुम्ने र रमाईलो गर्ने मौका पाँए बाबाको सृजनालाई म ध्यान दिएर कान थापेर सुन्ने गर्थे । मलाई असाध्यै मन पथ्र्यौ घरको वातावरण नै साङ्गीतिक थियो । मैले मेरो बाबाबाट नै यो क्षेत्रमा प्रवेश गर्ने प्रेणा पाएको हो । 


प्रश्न अन्त्यमा आफ्नो दर्शक श्रोतालाई के भन्नु हुन्छ ?
उत्तर  मेरो दर्शक श्रोताहरुलाई धेरै धेरै धन्यवाद भन्न चाहान्छु । यो दुई दशकको निरन्तरतामा साथ दिनु भयो उहाँहरुले नै गर्दा म यहाँसम्म आइपुगेको हो । उहाँहरुकै लागि मेहनत गर्ने हो, मैले धेरै कुरा बुझ्ने जान्ने मौका पनि उहाँहरुबाटै पाएको हो । त्यसकारणले गर्दा म हरेक पलमा उहाँहरुलाई धेरै धेरै धन्यवाद दिन चाहान्छु र आउँदा दिनहरुमा पनि मेरो नयाँ सृजनाहरुलाई यहाँहरुले उतिकै साथ दिनुहुने छ र थप हौसलाहरु दिनु हुने छ भन्ने मेरो कामना र ईच्छा छ ।

 
