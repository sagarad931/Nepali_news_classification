
﻿प्रश्न तपाईको परिचय दर्शक श्रोतालाई दिनु हुन्छ की ?

उत्तर नमस्ते म सम्झना बुढाथोकी कलाकार, यहाँहरुले मनपराउनु भएको एक नृत्याङ्गना बस सम्झना बुढाथोकी ।

प्रश्न खास आजभोलि के मा व्यस्त हुनु हुन्छ ?

उत्तर अहिले मेरो आफ्नै प्रोडक्सन हाउस छ । डान्स ट्रेनिङ सेन्टर तत्काल यस मै विजी छु । 

प्रश्न यहाँ डान्सर तथा मोडल विधामा चर्चित हुनुहन्छ । यसको प्रेणा कसलाई दिनु हुन्छ ?

उत्तर आफूले गरेको काम हो । दर्शकलाई, मेरो परिवारलाई प्रेणाको श्रोत मान्छु । विशेषत मेरो परिवारलाई नै दिन्छु ।

प्रश्न हजुर यो क्षेत्रमा प्रवेश गर्नु भएको कति समय भयो ? 

उत्तर   लगभक ५६ साल तिर म चेतना सिरियल जुन हाम्रो लया संग्रौला सरले बनाउनु भएको थियो । रेजिना उप्रेती र म नायिकाको भूमिकामा थियौं । त्यहीबाट यो क्षेत्रमा प्रवेश गरेको हुँ ।

प्रश्न तपाई कस्तो खालको नृत्य गर्न रुचाउनु हुन्छ र तपाईको नृत्य विधा कुन हो ?

उत्तर म एक डान्सर भएपछि सबै प्रकारको नृत्य विधा मलाई मन पर्छ यही भन्ने हुदैन । जस्तो म मोर्डन पनि गर्छु । क्लासिकल पनि गर्छु । टिपिकल पनि गरी नै राखेको हुन्छु । प्राय सबै विधालाई समेट् छु । मलाई दर्शक श्रोताले बढी लोकदोहोरीमा देख्नु भए पनि मैले कुन्ती मोक्तान दिदी को आधुनिक गीत, मौसमी गुरुङको, रेस्मा सुनुवार उहाँहरुको गीतमा पनि गरेको छु । क्लासिकल सत्यराज र स्वरुप आचार्यको & भन तिम्रो मनमा के छ कुन्नी&  भन्ने गीतमा पनि मैले नृत्य गरेको छु ।  

प्रश्न यहाँले पहिलो नृत्य कुन गीतबाट सुरु गर्नु भायो ?

उत्तर एकनारायण भण्डारीले लेख्नु भएको & सुपारी चाम्म्रो&  बोलको गीतबाट नै मैले नृत्य गर्न फस्ट स्टाटिङ गरेको हो ।
प्रश्न हाल सम्म कतिवटा गीतमा नृत्य गर्नु भयो ?

उत्तर अहिले सम्म ९ सय जति भयो होला काउन्ट गरेको छुइन लगभग त्यति भायो होला ।
प्रश्न गीत नृत्यको क्षेत्रमा लागेर जीवन गुजारा गर्न सकिन्छ ?

उत्तर जुन सुकै पेशमा लागे पनि जीवन गुजारा गर्ने कुरा आफैमा भर पर्छ । कुनै पेशमा बढी पैसा होला कुनैमा कम होला अफैमा भर पर्छ । अहिले सम्म मैले चै चलाइ राखेको छ । 

प्रश्न तपाइको जीवनमा घटेको खुसीको र दुःखको क्षण भए बताई दिनु हुन्छ की ?

उत्तर दुःखको क्षण नै भनौं पहिला २०५८ सालमा मेरो ठूलो बाइक एक्सिडेन्ट भएको थियो । त्यो वेला नायिकाको रुपमा धेरै फिल्म एग्रीमेन्ट गरेर बसेको थिएँ, मैले खेल्न पाइन लगभग १५/२० दिनजति कोमा मै बसेको थिएँ त्यो क्षण एकदमै बिर्सन शक्दिन । खुसीको क्षण मलाई सबै दर्शक श्रोताले माया गरिदिनु हुन्छ सम्झना बुढाथोकी भनेर चिनी दिनुहन्छ मलाई त्यसमा नै खुसीलागेको छ । 

प्रश्न नेपाली समाजमा बढ्दो भड्किलो संस्कृति मौलाउदै गएको छ । यसमा तपाई के भन्नु हुन्छ ?

उत्तर जेनेरेसन अनुुसार चल्दै जानु पर्छ हामी सधै धोती चोलो, त्यो कुरामा मात्र सिमित रहन सकिन्न अहिले सबै जना शिक्षित हुनुहन्छ । जेनेरेसन नै चेन्ज हुन लागिसकेको छ । त्यो जेनेरेसनलाई क्याच गर्नु पर्छ तर एकदमै ओभर चै गर्नु भएन । समाजले पचाउने खालकै गर्नु पर्छ ।

प्रश्न अन्त्यमा दर्शक श्रोताहरुलाई केही भन्नु छ की ?

उत्तर मेरो दर्शक श्रोतालाई म यही भन्न चाहन्छु की सबै भन्दा मेरो नृत्यलाई एकदमै माया गरिदिनुहोस् र सम्झना बुडाथोकीको नृत्य सधै हेरिदिनु होला भन्न चाहान्छु । 

    

 

 
