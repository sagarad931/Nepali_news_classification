
﻿भारतका चर्चित नायक अजय देवगन पछिल्लो समय चलचित्र  एक्सन ज्याक्सन को प्रचारप्रसारमा छन् । यसभन्दा अघिका फिल्मभन्दा यो चलचित्रमा उनी अघिल्ला चलचित्रको भन्दा भिन्न रुपमा देखा परेको बताइन्छ । यसअघि अलि बढी एक्सन फिल्ममा जमेका अजयले प्रभु देवाले निर्देशन गरेको  एक्सन ज्याक्सन  चलचित्रमा भने एक्सन र कमेडी दुबै एकसाथ प्रस्तुत गरेका छन् । उनी पछिल्ला केही वर्षमा रोमान्टिक एक्सन चलचित्रमा बढी जोड दिइरहेका छन् । एउटा राम्रो कुरा यो छ कि उनको  गोलमाल ,  बोल बच्चन ,  सन अफ सरदार  र  सिंघम  जस्ता चलचित्र निकै धेरै चले । आफ्नो नयाँ चलचित्र  एक्सन ज्याक्सन  भने उनको एक्सन कमेडी रंग देखा परेको छ । प्रस्तुत छ उनीसँग गरिएको कुराकानीः 

करिअरको यो बेला  एक्सन ज्याक्सन  जस्तो रोमान्टिक कमेडी गर्नुको खास कारण के हो ?

आजभोलि मान्छेहरु चलचित्रमा मनोरञ्जनको अलावा फरक रंग पनि चाहन्छन् । प्रभु देवाले चलचित्रमा त्यो रंग दिनुभएको छ । त्यही कारणले पनि अहिले गीत र चलचित्रको प्रोमोको धेरै सकारात्मक रेस्पोन्स मिलेको छ । यो भूमिका मैले स्वीकार गर्नुको मुख्य कारण थियो कि यसमा पात्रहरुको सेट धेरै राम्रो थियो । सबैले जान्दछन् कि प्रभु देवा आफ्नो फिल्ममा नायकलाई धेरै शानदार र राम्रो तरिकाले प्रस्तुत गर्दछन् । उनका नायकहरुमा एक अलग एट्टिच्यूड देखा पर्दछ । फेरि उनको साथमा मलाई थप एक्सन खोजी गर्ने मौका पनि मिल्थ्यो । 

करिअरको मध्यम दौडमा आफ्नो  जख्म ,  गंगाजल ,  रेनकोट  जस्ता अर्थपूर्ण फिल्म गर्नुभयो । अहिले आएर मसलेदार भूमिकाका लागि आफू स्वयमलाई कसरी कन्भिन्स गर्न सक्नुभयो ?

मलाई लाग्छ कि म एउटा यस्तो एक्टर हुँ, जो आफ्नो करिअरमा विभिन्न किसिमका चलचित्र गरिसकेको छु । चाहे त्यो  फूल और काँटे  होस या  भगत सिंह  या  गंगाजल  । मैले सधै गम्भीर र व्यवसायिक चलचित्रमा जहिले पनि सुन्तलन बनाएर राख्ने कोशिस गर्दै आएको छु । त्यसबेलाको कुरा हो, जब गोविन्द निहलानी (तक्षक) र प्रकाश झाका साथ कोही पनि व्यवसायिक एक्टर काम गर्दैनथे तर मैले गरे । मैले त्यो सुरुवात गरे । यसपछि छिट्टै म प्लान गरिरहेको छु एक गम्भीर विषयवस्तुमा । त्यसको स्क्रिप्टमा काम भइरहेको छ । 

अनि तपाई जस्तो नृत्यदेखि अलि एलर्जी मान्ने एक्टरका लागि प्रभुदेवाको तालमा नाच्दा कस्तो भयो ?

चलचित्रमा म अरु जति पनि छन्, उनीहरु जत्तिकै म नाचेको छु । यसको पूरै श्रेय प्रभुलाई नै जान्छ । उनी एक्टरको वडी ल्याङग्वेज बुझेर पुश गर्दछन् । उसलाई उसको क्षमता अनुसार स्टेपहरु दिन्छन् । चलचित्रमा यस्तो भयो यो कि म उनको ताल तालमा आउन सकिन । म अलि अल्छी छु । मैले सिर्फ एक अभ्यास गरे । अनि त्यसपछि भागे । तर, त्यसका बाबजुद पछि पनि मैले त्यो गर्नैप& यो । फेरि मैले पनि निकै कोशिस गरे । पूरै भारतमा प्रभु जस्ता कोरियोग्राफर छैनन्, त्यसैले मैले उनलाई आफ्नो राम्रो देखाउनुपर्छ भन्ने मलाई लाग्यो । 

 

चलचत्रि उद्योगमा तपाई आफ्नो हिसाबले सबैभन्दा राम्रो वडी कसको मान्नुहुन्छ ? 

आजभोलि नयाँ आएका सबैको वडी राम्रो छ । लाग्छ कि हरेकमा त्यस्तो राम्रो बडी पाउन सकिन्छ । वडी राम्रो हुनु अलग कुरा हो, त्यसलाई क्यारी गर्नु दोस्रो कुरा हो । धेरै राम्रा वडी छन तर त्यसलाई देखेर लाग्दैन कि उनीहरु १० मान्छेसँग लड्न सक्छन् । एक टफनेस हुनु जरुरी हुन्छ । छ प्याक राम्रो भएपछि त्यो एक हप्ता हुन्छ । यद्यपी मलाई सलमानको वडी मन पर्छ । त्यो टप लाग्छ । ऋतिकसँग पनि राम्रो वडी छ । 

 

आफ्नै सिक्स प्याकको कारण टफ वडीको तारिफदारी गर्नुभयो त ? 

विल्कुल, किनकि म टफ वडीमा यकिन गर्छु । म सिक्स प्याकमा विश्वास गर्दिन । मलाई लाग्छ कि फिजिकल्ली फिट हुनु जरुरी पनि छ ।  एक्सन ज्याक्सन  मा तपाई मलाई सिक्स प्याकमा देख्नुहुने छैन । असल जिन्दगीमा पनि सिक्स प्याक स्वस्थ छैन । कुनै फिल्मका लागि एक डेढ महिना यस्तो वडी बनाएर राख्नु एउटा कुरा हो । फेरि त्यस्तो वडीलाई एक सालभरि मेन्टेन गरिराख्दा तपाई विरामी पनि हुन सक्नुहुन्छ । 

तपाईले हालै मराठी फिल्म पनि गर्नुभयो ? 

हो, मैले मराठी फिल्म  बिट्टी दाडु  गरे । जो यसै सप्ताहमा रिलिज भयो । मराठी सिनेमाको खासियत यो हो कि यसले अहिलेसम्म आफ्नो संस्कृति भुलेको छैन । मलाई फिल्मको कहानी मन प& यो र जब विकास (फिल्मका निर्देशक विकास कदम) ले मलाई यसलाई प्रस्तुत गर्नका लागि भने म राजी खुसीले तयार भए । हामी मराठी स्क्रिप्टमा पनि काम गरिरहेका छौं र छिट्टै यसलाई निर्माण पनि गर्नेछौं ।

 

व्यक्तिगत रुपमा तपाई आफ्नो व्यवहारमा के बदल्न चाहनुहुन्छ ? 

(हाँस्दै) म चुरोट छोड्न चाहन्छु, यो पनि छोड्न सकिएको छैन । एक पटक मैले ४० दिनका लागि चुरोट छोडेको थिए र त्यसबेला म आइसीयूमा भर्ती हुनु परेको थियो । तर, मैले फेरि खान सुरु गरेँ । अब यो नसोध्नु होला कि एक दिनमा कति लिन्छु भनेर । 

 

एक पारिवारमा हुनुको नाताले तपाई आफूलाई आफैले कसरी परिभाषित गर्नुहुन्छ ?

म एक साधारण पारिवारिक मान्छे हुँ । मलाई आफ्नो परिवार र बच्चाको साथमा बिताउने चाहना हुन्छ । म ६ बजेपछि काम गर्दिन । मेरो त्यो समय मेरो परिवारका लागि हुन्छ । म अरुको जस्तै एक साधारण पिता र पति हुँ, जसको अनुहारमा आफ्ना बच्चा देखेर मुस्कुराहट आउने गर्छ । तर, अहिले मेरी छोरी न्यासा मदेखि धेरै बेखुस छन् । मैले पछिल्लो ६ महिनादेखि उनलाई देख्न पाएको छैन । छिट्टै मलाई उनको साथमा समय बिताउनुपर्नेछ । नत्र मेरो खैरियत छैन । 

 

तपाई र काजोल घरमा कामको डिस्कस कतिको गर्नुहुन्छ ? उहाँले तपाईलाई कसरी पूर्ण गर्नुभएको छ ? 

हामी घरमा सही सन्तुलन मिलाउनका लागि कहिले पनि काममा डिस्कस गर्दैनौं । हामी दुबै जना कामलाई कामकै ठाउँमा छोडेर घर आउँछौं । मेरो विश्वास छ कि निजी जीवनमा यदि तपाई खुसी हुनुहुन्न भने तपाई कामसँग न्याय गर्न पाउनुहुन्न । तपाईबाट राम्रो काम कहिले पनि हुनैसक्दैन । मेरा लागि निजी जीवन धेरै महत्व राख्छ । म केही मामिलामा पुरानो खालको छु । म आफ्ना आमा वुवाका साथमा रहन मन पराउँछु र यस मामिलामा काजोल र मेरो सोच मिल्छ । उनी जुन प्रकारले मेरो आमा वुवाको ख्याल गर्छिन, त्यही कारणले मलाई उहाँहरुको चिन्ता गर्ने त्यति आवश्यक पर्दैन । उनले आफ्नो सबै जिम्मेवारी प्यारले निभाएकी छन् । काजोलका तमाम क्षमता मध्ये यो पनि उनको एक धेरै ठूलो क्षमता हो । 

 

 हम तुम पछि तपाई निर्देशनको क्षेत्रमा देखिनुभएको छैन नि ? 

छिट्टै म मेरो निर्देशनमा चलचित्र लिएर आउँदैछु । चलचित्रको नाम  शिवाय  हुनेछ । यसको ९० प्रतिशत काम विदेशमै हुनेछ । चलचित्र फरवरीमा हलमा जानेछ । यो होम प्रोडक्सनमै हुनेछ र यो एक एक्सन ड्रामा हुनेछ । 

 

चलचित्र निर्माण वाहेक अरु कुनै रुची ? 

मेरो एक सोलार कम्पनी छ । जो राम्रोसँग चलिरहेको हाम्रो गुजरातमा प्लान्ट छ । छिट्टै हामी आफ्नो दोस्रो प्लान्ट जयपुरमा ल्याउँदैछौं ।
