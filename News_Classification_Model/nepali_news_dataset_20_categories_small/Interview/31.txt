
﻿-डम्बर रावल स्वास्थ्यकर्मी

जाजरकोटमा फैलिएको स्वानफ्लुको उपचार गरेर फर्केका एक जना स्वास्थ्यकर्मी । उनको नेतृत्वमा विप्लव नेतृत्वको नेकपा माओवादीले स्वास्थ्यकर्मीहरुको एक टोली जाजरकोट पाठाएको थियो । जाजरकोटबाट फर्केपछि गरेको कुराकानी& .

जाजरकोटको खास अवस्था के छ ?
त्यहाँ रोगले भन्दापनि उपचार नपाएर मानिसहरुको मुत्यु भएको देखियो । रोग जहाँपनि फैलिन सक्छ तर ठिक उपचारपछि निको हुन्छ । यहाँ उपचार नपाएर मानिसहरुकाे ज्यान गयाे ।

त्यहाँ फैलिएको स्वान फ्लु नै हो त ?
हो । यसलाई मौसमी फ्लु  भन्दा अझ रार्माे ।

कसरी फैलिएको पाउँनु भयो ?
भारतवाट एसएलसी परिक्षा दिन आएका विद्यार्थीहरु जम्मा भए उनीहरु परिक्षा सकेर गाउँ फर्केपछि अरुमा पनि संक्रमण भएको देखिन्छ । यसको मतलव उनीहरुसँग रोगको किटाणु थियो । कमजोर स्वास्थ्य वा अन्य रोगबाट च्यापेकाहरुमा सजिलै संक्रमण भयो । त्यसको उपचार नभएपछि सबैतिर फैलियो । एउटा जानीराख्ने कुरा के हो भने स्वानफ्लु वा मौसमीफ्लु कसैले पनि मानिसको ज्यान लिन सक्दैन । यो अरु रोगजस्तै सामान्य रोग हो । यहाँ प्राथमिक उपचार नपाएपछि रोगले त्यो रुप लिएको भेटियो ।

तपाईहरु कति जना जानु भएको थियो ?

डा. अशोकचन्द्र श्रेष्ठ,प्रमोद योगी, पिताम्बर भुर्तेल, नविन बस्नेत, लोकेश जोशी र म काठमाडौँबाट गयौँ । हाम्रो संगठनमा आवद्ध जिल्लामा रहेका चिकित्सक लक्ष्मण ओली, जानुका मल्लासहित चार गरि १० जना स्वास्थ्यकर्मी थियौँ ।

उपचार कसरी सुरु गर्नुभयो ?
हामीले जिल्लामा पुगेपछि कुन कुन ठाउँ बढि प्रभावित छन् त्यहाँ पहिलो शिविर संचालन गर्न प्रमुख जिल्ला अधिकार र जिल्ला स्वास्थ्यसँग समन्वय गर्न खोज्यौँ तर उहाँहरुले मतलव नै गर्नुभएन । प्रजिअ जगत बस्नेतले भेट्नसमेत चाहनुभएन । जिल्ला स्वास्थ्य कार्यालका निमित्त प्रमुख धिरजजंग शाहलाई सम्पर्क गर्दा अवस्था सामान्य छ । औषधी हामीलाई छोडेर जानुस् भने । हामीले अवस्थाबारे जनतासँग जादा अवस्था निकै आतंकित र भयभित थियो ।

उहाँहरुले किन यसो भनेका रहेछन् ?
यो व्यवाहार हामीलाई मात्र होइन बाहिरबाट जाने सबैलाई गरिएको रहेछ । संचारकर्मी साथीहरुलाई त झन् बढि नै गरिएको पायौँ । त्यसबारे हामीले पनि जान्ने प्रयास गरौँ । जिल्लास्थित सरकारी निकायले रोग नियन्त्रण गर्न बाहिरको टोली आउँदा हिनताबोध भएको देखिन्थ्यो । महामारी र विपत्लाई कसैले रोकेर पनि रोक्न सकिने कुरा होइन । उहाँहरुले त्यसो मान्नुको कुनै अर्थ थिएन । जिल्लामा रहेका पत्रकार, अधिकारकर्मी र अन्य सामाजिक संघ संस्थाका मानिसहरु उहाँहरुप्रति निकै आक्रोसित थिए । रोग नियन्त्रण गर्न गैरजिम्मेवार रुपमा प्रस्तुत भएको उनीहरुको दावी थियो ।

संचारमाध्यमको भूमिका कस्तो थियो ?

वास्तवमै भन्ने हो भने रोगलाई यतिचोडो नियन्त्रणमा लिन संचारकर्मीको ठूलो भूमिका छ । अवस्थालाई समयमै बाहिर ल्याएर सबैको ध्यान जाजरकोटतिर तानेकाले रोग नियन्त्रणमा ल्यान सहयोग पुगेको होे । सरकारको रवैया हेर्दा मिडियाले समयमै बाहिर नल्याएको भए स्थिति झन् डरलाग्दो हुनेथियो ।

उपचार कसरी सुरु गर्नुभयो ?

सबैभन्दा बढि प्रभावित तथा केन्द्रजस्तै रहेको ढिमे गाविस ५ स्थित पाँचकाटियामा स्वास्थ्य शिविर राख्यौँ । सदरमुकाम र आसपाँसका पाँच गाविसको मानिसहरु शिविरमा आए । हामीले एउटा टोलीले शिविर चालाउने र अर्को टोली शिविरमा आउन नसक्ने र बढि प्रभावित गाउँसम्म जाने मिलायौँ । प्रमोद योगी र पिताम्बर भुर्तेल र नविन वस्नेतको टोलीले टाँले गाउँलाई केन्द्र बनाएर अभियान सुरु गर्यो । हामीले त्यसलाई  जनस्वास्थ्य अभियान  भनेर नाम दियौँ । उक्त टोलीले दुई काम गर्यो । पहिलो काम विरामीलाई उपचार र दोस्रो गाउँगाउँ पुगेर रोग फैलन नदिन जनचेतना फैलाउने । गाउँमा जीवन जल र मास्क बाड्दै हिड्यो । हामीले हाम्रो पार्टी नेकपा माओवादीको जिल्ला पार्टीसँग सम्पर्क गर्यौँ । र, जिल्लामा रहेका हाम्रो संगठनका साथीहरुसँग समन्वयन गरेर अगाडि बढ्यौँ ।
रोगलाई यतिचोडो नियन्त्रणमा लिन संचारकर्मीको ठूलो भूमिका छ । अवस्थालाई समयमै बाहिर ल्याएर सबैको ध्यान जाजरकोटतिर तानेकाले रोग नियन्त्रणमा ल्यान सहयोग पुगेको होे ।

स्वास्थ्य शिविर कति दिन चलाउनुभयो ?
दुई दिनसम्म । पाँच गाविसका विरामी चार सय ३५ जनाले उपचार गर्यौँ । साझ विहान गरि पाँच सय भन्दा बढिको उपचार भयो होला । उता गाउँमा गएको टोलीले कति त्यतिकै संख्यामा गर्यो होला । हामीले शिविरमा उपचार गरिएको संख्याको मात्र रेकर्ड राख्यौँ ।

औषधीको व्यवस्थापन कसरी गर्नुभयो ?

हामीले काठमाडौँबाट आउँदा नै चार लाख भन्दा बढिको औषधी, चार हजार जीवन जल, ३ हजार मास्क बोकेर जाजरकोट पुगेका थियौँ । दुई लाखको औषधी बोकेर एउटा टोली गाउँतिर लाग्यो बाँकी हामीले शिविरमा उपचार गर्यौँ ।

सरकारको उपस्थिति कस्तो थियो ?

सरकारले पनि हेलिकप्टरबाट केही ठाउँमा काठमाडौँबाट चिकित्सक र औषधी पनि ल्याएको रहेछ । त्यसले पनि रोग नियन्त्रणमा केही सहयोग गर