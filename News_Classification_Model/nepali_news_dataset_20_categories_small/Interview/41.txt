
﻿बहु प्रतिभाको धनी मान्छे एक चाहाना  अनेक भएको त्यस्तो ब्यत्तित्वसंग आजको हाम्रो कुराकानी दर्शकश्रोता र पाठकवर्गमा हामी प्रस्तुत गर्न गइरहेका छौ उहाँ हुनुहुन्छ सोम थापा उहा एक कुसल अन्तरराष्ट्रिय तथा राष्ट्रिय ब्यापारी , चर्चित गीतकार र मोडल पनि हुनुहुन्छ । आउनुहोस उहाँसंगको अनलाइन हरपल संवादाताले लिएको यो रमाइलो अन्तरवार्ता हेरौ ।

आराम हुनुहुन्छ ?
हजुर एकदम आराम कुशल छु ।

हजुरको परिचय हाम्रो दर्शकश्रोता र पाठक वर्गलाई दिनु हुन्छ की ?

मेरो नाम सोम थापा हो हाल बेलायत बाट नेपालमा केही गरु भनेर आएको छु र कुनै एक  होस्पिटलमा आबद्ध छु बोर्ड अफ डाइरेक्टर र बेलायत साथै नेपालमा युनाईटेड ब्रदर रिसर्च प्रा.लि. खोलेका छौ र तेस्मा संस्थापक प्रबन्धक छु । 

तपाइँको कम्पिनीको नाम स्पष्ट पारीदिनुन ?
युनाईटेड ब्रदर रिसर्च  प्रा.लि.ले देश बिदेशमा भएका राम्रो ब्यापारसँग मिलेर काम गर्ने काम गर्छ । 



नेपालको कुन कुन ठाउँमा काम गर्दै हुनु हुन्छ ?
हामीले काम गर्ने त नेपाल भरि नै हो । रिसेन्टलि अहिले फन पार्कको काम गर्दै छौं । चितवन, ईटहरी, पोखरा र भैरहवा चार वटा अहिलेको तारगेट छ । त्यो अनुसार हामीले काम गर्दै छौ ।



 त्यसो भए तपाई पुरै विजिनेस म्यान हुनु भो ?
एकदम राम्रो ब्यापरि नभनु सुरुआत गरेको छु र बिस्तारै ब्यापरि हुने आशा गरेको छु तेसो भन्दा मील्छ कि । किन भने बाहिर देश बिदेशमा बस्नु हुने ब्यपारिहरुलाइ एक जमघट गरी लगानी गर्न  लगाइन्छ  यसो  गर्दा बिरोजगारिले रोजगार पाउने अबसर हुन सक्छ फाईदा यही नै छ देशलाई अनी यहाँका जनताहरुलाई ।

यो त नेपालीहरुको लागि खुशिकै कुरा भो नि हैनर ?
हजुर मेरो मुख्य इन्टेन्सन भनेको चै आफु बाँच्दा अरु पनि बाँचोस, आफू हाँस्दा अरु पनि हाँसोस । विदेशमा गएर नेपालीहरुले धेरै दुःख पाएका छन कतिलाई दलालले फसाएर आफ्नो ज्यान पनि गुमाएका छन् त्यो नहोस नेपाल मै रोजगारी पाओस विदेश जान नपरोस भन्ने मनसाय नै हो । 

नेपाल विकास नहुनुमा कस्लाई दोस दिनुहुन्छ ?
यसमा चै गभरमेन्ट स्टेवल नहुनु हो । यस्तो हुँदा काम गर्न खोज्यो त्यो पुरा नभै सरकार ढल्छ । मुख्यकुरो सरकारलाई स्टेवल बनाउनु पर्छ । न्युनतम एउटा सरकारलाई ५ १० वर्ष काम गर्न दिनु पर्छ ।

तपाइँलाई कस्तो वातावारण मन पर्छ ?
शान्त, डाँडा काँडा, एकान्त र खोलाको छेउछाउ यस्तै मन पर्छ ।

फुर्सदको वेला के गर्न मन पर्छ ?
गीतहरु लेख्ने, जिम जाने, स्वीमिङपुल जाने यस्तै गर्ने गरेको छु ।

अहिले सम्म कतिवटा गीत लेख्नु भा छ ?
गीतहरु यति नै भनेर पक्का रेकर्डमा चै छैन तर रेकर्डिङहरु गरियो होला २५ ३० वटा मैले पराय हङकङ मै रिलिज गरेको थिएँ । लुकेको ब्यथा जिन्दगीको कथा यो म्युजिक भिडियो हो । 

तपाइँ मोडल पनि हो नी हैनर ?
अलि अलि हो खासै पेशै चै होइन । कहिले कहिले मौका पर्दा आफ्नो गीतहरुमा गर्ने गरेको छु ।

कतिवटा गीतहरुमा गर्नु भा छ मोडलिङ ?
मोडलिङ २ ३ वटामा गरेको छु । प्राय जसो हङकङमा, नेपालमा एउटामा गरियो ।



कोसंग गर्नु भयो ?
सौजन्य सुब्बा

अनि तपाई त मोडलिङ पनि गर्नुहुन्छ, गीत पनि लेख्नु हुन्छ, प्रतिष्ठित ब्यापारी पनि, वेला वेला कविता पनि लेख्नु हुन्छ उता भुतपुर्व लाहुरे पनि बहु प्रतिभाको धनी हुनु हुँदो रैछ नी ?

खासै बहुप्रतिभको धनी चाँही नभन्नु मान्छे एक चाहाना अनेक यस्मा मेरो परिवारको ठुलो हात छ बिशेष गरेर मेरो जीवन साथीको नै ठुलो हात छ । 



तपाइँले व्रिटिस आर्मीमा कति समय विताउनु भयो ?
झन्डै झन्डै १४ वर्ष काम गरे त्यस पछि रिटायर भएको हो ।

अहिले नेपाली समाज अलि अस्लिलता तिर गैइराखेको छनि यसमा के भन्नु हुन्छ ?

यो त समयको परिवर्तन हो र समयकै माग हो यस्मा मेरो भन्नु केही छैन।  

अन्त्यमा दर्शक श्रोता र पाठकलाई केभन्नु हुन्छ ?
अहिले सम्म मायाँ गरिरहनु भा छ यसरीनै माया पाइरहुँ । फेरी फेरी यो भन्दा अझ राम्रो गीतसंगीत लिएर आउने कोशिस गर्ने छु धन्यवाद ।

 
