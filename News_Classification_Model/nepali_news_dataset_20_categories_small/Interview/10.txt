
﻿-कविः मणिराज सिंह

तपाइँको सातौं कृति  ओ चन्द्रमा  कविता कृति बजारमा ल्याउनु भएको छ । कस्तो कविताहरुको सङ्ग्रह हो यो ? 
नेपाली जनता र देश भित्रका यावत समस्या, अनि नेपालीहरुको सद्भावता, मायाँ प्रेम, प्रकृति अनि जीवन जगतका कुरा त्यतिमात्र हैन जब रातले पाइला सार्छ र अन्धकारका पर्दाले जीवनलाई टक्टक्याएर एउटा किल्लामा झुण्ड्याउन खोज्छ त्यसै बेला अनगिन्ति ताराहरुका बीचमा बादलसित लुकामारी खेल्दै चन्द्रमाले पच्छ्याउँछ । अनि अनुभूतिको सगरमा मान्छे चन्द्रमासँग भौतारिन्छ तिनै यर्थातहरुलाई कवितामा पोख्ने जमर्को गरेको छु । यसमा विभिन्न ५७ वटा कविताहरु छन् ।


सुरु सुरमा एकदम सजिलो लाग्थ्यो । खुब लेखिन्थ्यो कविता खुब सजिलो थान्थें । तर त्यो त कविता होइन रहेछ । केवल भावना मात्रै पो रहेछ । कविता लेख्नु चानचुने कुरा होइन रहेछ । पछि बुझ्दै गएँ



विगत तिर फर्केा न ,कसरी सुरु भो तपाइको काव्य यात्रा ? 
मेरो घर महोत्तरी जिल्ला । म जलेश्वरकै विद्यालयमा पढ्नेबेला स्कुलमा लेखनाथ पौडेलको पिंजडाको सुगा कविता पढ्ने बेला यो कविताले प्रभावित ग& यो । लाग्थ्यो म प ियस्थतो कविता लेख्न सक्ने भए कस्तो हुन्थ्यो होला ? त्यसपछि मैले कविता लेख्ने अभ्यास गरें । २०२६ सालको कुरा हो । मेरो एकजना साथीलाई नयाँवर्षको उपलक्ष्यमा कविताबाटै शुभकामना लेखेर पठाएको थिएँ । एक दिन बजारमा जाँदै थिएँ त्यहिं पढ्ने बेला त्यहाँको एउटा स्थानिय साप्ताहिक पत्रिकामा मैले साथीलाई पठएको शुभकाना भन्ने कविता पत्रिकाको अग्र पृष्ठमै मेरोनाम राखेर छापेको पाएँ । मैले त्यो पत्रिका ५& ५ कपि किनेर आफन्तहरुलाई दिएँ । पछि थाहा भयो साथीको दाई त्यहि पत्रिकाको सम्पादक रहेछ । यसरी कविता प्रकाशित भएपछि म कविता लेख्न हौसिएँ । र एक दिन म घरमै बसिरहँदा मेरो घर अगाडी एउटा कुखुराको भाले खोच्याउँदै हिंड्दै चारोको लागि संघर्ष गर्दै थियो । म मा एउटा विचार उत्पन्न भयो । भाले लङ्गडो भएर पनि जीवनको अस्तित्व जोगाउन संघर्ण गर्दै चारो खोज्न हिंड्छ भने हामी मानिसले यि भालेबाट पनि धेरै कुरा सिक्न सकिन्छ जस्तो लाग्यो र मैले त्यहिं बसेर पहिलो पटक औपचारिक रुपमा कविता लेख्न सुरु गरें लङ्गडो भाले शिर्षकमा कविता लेखें र सुरुवात भो मेरो कविता लेखन ।


एउटा कुरा के पनि हो भने, राज्य सञ्चालन तहमा भर्खर साक्षर भएका मान्छेहरु छन् । उनीहरु राजैतिक शक्तिको आडमा संसदमा पुगेका छन् । संविधानसभाकै कुरा गरौं न । आफ्नै नाम राम्रोसँग लेख्न नजान्ने पनि संविधानसभाका सदस्य अर्थात सभासद छन् । यीनीहरुले पहिले आफ्नो र त्यसपछि पार्टीको स्वार्थ नहेरीकन साहित्यिक क्षेत्र जस्तो वौद्धिक क्षेत्रको बारे सोच्ने तागत कहाँ राख्दछ र ? विदेसमा साहित्यकार र लेखकहरुको पहिचान गरि घर वरिपरि वा सडकमा फलानो साहित्यकारको निवास एरिया भनेर साइनवार्ड नै सरकारले राखिदिएको हुन्छ ।  हर्न निषेध, गरिएको हुन्छ । त्यो क्षेत्रमा डिस्टर्व गर्न मनाहि गरिएको हुन्छ । तर नेपालको हकमा त उल्टै साहित्यकार र लेखकलाई गाली गर्ने प्रचलन छ । यो भनेको नेपाली समाज र सरकार अझै पनि बौद्धिक धारमा आउन नसक्नु हो ।


पुस्तकहरु प्रकाशन चाहिं कहिले देखि बजारमा आए ?

मलाई गायक नारायण गोपालको गीत साह्रै मन पथ्र्यो । म उनका गीतबाट प्रभावित थिएँ । त्यसैले उनको बारे जीवनी लेख्न मन लाग्यो र मैले २०४७ सालमा स्व सम्रात नारायण गोपालको जीवनी प्रकाशन गरेर कृतिलाई बजारमा ल्याउने कार्यलाई आरम्भ गरें । त्यसपछि कविता सङ्ग्रह अक्षर र खुकुरीहरु, राजधानी छिरेपछि, तिम्रो सहरमा म, ज्योतीका युगिन स्वरहरु (संयुक्त) शव्दको चौतारीतिर फर्किएर, ओ चन्द्रमा । बजारमा लयाउन सफल भएँ । कविता युगको आवाज हो जस्तो लाग्छ । यसमा देश र जनता अनि त्यो समयको चित्रण हुन्छ । त्यसैले कवितामै अनवरत साधना गर्दै कविता लेख्दै अगाडी बढ्न मलाई हौसला मिलिरह्यो ।


तपाइँ कविता विधा बाहेक अरु केके विधामा कलम चलाउँदै आउनु भएको छ ?

मैले गायक नारायण गोपालको जीवनी पछि निरन्तर कवितामात्रै लेख्न थालें । अन्य विधामा हात हालेको छैन ।

खासका कविता के हो जस्ता लाग्छ तपाइँलाई ?

आफ्नै अनुभुतीहरु तथा आफुले देखेका भोगेका घटनाहरुलाई शव्द संयोजन गरेर कलात्मकतापुर्वक लयात्मक पुर्वक प्रस्तुत गर्नु नै कविता हो भन्ने लाग्छ । जो जीवन्त रहन सक्दछ ।

कविता लेख्न कतिकोसहज अनुभुत गर्नुहुन्छ ?

सुरु सुरमा एकदम सजिलो लाग्थ्यो । खुब लेखिन्थ्यो कविता खुब सजिलो थान्थें । तर त्यो त कविता होइन रहेछ । केवल भावना मात्रै पो रहेछ । कविता लेख्नु चानचुने कुरा होइन रहेछ । पछि बुझ्दै गएँ ।

पछिल्लो समय साहित्य बाद तिर धकेलिएको आरोप छ नि ? दलगत भएर लेखिने गरेको छ भनिन्छ नि ?

विडम्वना यस्तो नहुनुपर्ने तर, भैरहेको छ । विभिन्न बादको घेरामा साहित्य जस्तो पवित्र चिजलाई मुछिएको छ । राजनैतिक चेपुवामा साहित्य परेको छ । कतिपय साहित्यकारहरु साहित्यबाटे राजनीति गर्छन् मन्त्री बन्छन्, अनि सिंहदरवार पुगेपछि साहित्यक क्षेत्रलाई फर्केर पनि हेर्दैनन् । जब कुर्सिबाट तल झर्छन् अनि फेरि साहित्यिक क्षेत्रमा फर्केर ठूला ठूला कुरा गर्छन् । एकथरि यस्ता साहित्यकारहरुले पनि साहित्यलाई दलगत तिर धकेल्न र यो क्षेत्रमा विसंगति ल्याउन सघाउ पु& याएको छ । अर्को कुरा नेपालकै एकमात्र सरकारी साहित्यिक प्रतिष्ठान नेपाल प्रज्ञा प्रतिष्ठान छ । तर यो राजनैतिक भागवण्डामा परेको छ । वास्तविक साहित्यकारहरुलाई यसले समेत्न सकेको छैन । आस्था र राजनैतिक आधारमा प्रतिष्ठानमा नियुक्ती हुन्छ जस्ले साहित्यकारहरुको भावना कसरी बुझ्न सक्छ र ?

पछिल्लो समय कवितामा कोरियोग्राफिको कुरा उठेको छ । के हो यो कवितामा कोरियोग्राफि भनेको ?

एउटी युवती शृगारिँदा र नशृगारिँदा जति फरक देखिन्छ नि , सायद कवितालाई पनि युवतीलाई जस्तै शृगार्न सकियो भने अझै राम्रो र सुन्दर देखिन्छ भन्न खोजिएको जस्तो लाग्छ मलाई । यो हुनु राम्रै हो ।


तपाइँ यो क्षेत्रबाट सन्तुष्ट हुनुहुन्छ ?
मैले यो क्षेत्रबाट सन्तुष्टि भन्दा पनि उत्प्रेरण भेटेको छु । प्रकाशनको दृष्टिले  ओ चन्द्रमा  सम्म आइपुग्दा म कविता प्रति नै समपित हुदै आएको छु । अझै पनि कविताकै छायाँभित्र अल्झिएर सृजनायात्रामा यात्रामा रमाएको छु । अग्रज साथीभाई र पाठकहरुको मायाँ पाएको छु । अब जीवन पर्यन्त कवितामै रमाउने अठोट गरेको छु ।

तपाइँ ज्योती साहित्यिक प्रतिष्ठानको अध्यक्ष पनि हुनुहुन्छ ? के गदै आएको छ यो प्रतिष्ठानले ? 
हो २०६४ सालमा हामीले यो संस्था स्थापना गरेका थियौं । यो संस्थाले नयाँ तथा पुराना साहित्यकारहरुको लागि एउटा मन्च प्रदान गर्दै आएको छ । हरेक महिना मासिक कार्यक्रम सञ्चालन गर्दै आएका छौं । ९५ शृङ्खला हामीले सकाईसकेका छौं । चाँदै सय शृङ्खला पुरा गर्दैछौं । हाम्रो प्रतिष्ठानमा सबै साहित्यकारहरुको लगि ढोका खुल्ला छ ।

साहित्य राज्यको अमुल्य गहना भएर पनि सरकारले यो क्षेत्र लाई वेवास्ता गरेको जस्तो लाग्दैन ?

एउटा कुरा के पनि हो भने, राज्य सञ्चालन तहमा भर्खर साक्षर भएका मान्छेहरु छन् । उनीहरु राजैतिक शक्तिको आडमा संसदमा पुगेका छन् । संविधानसभाकै कुरा गरौं न । आफ्नै नाम राम्रोसँग लेख्न नजान्ने पनि संविधानसभाका सदस्य अर्थात सभासद छन् । यीनीहरुले पहिले आफ्नो र त्यसपछि पार्टीको स्वार्थ नहेरीकन साहित्यिक क्षेत्र जस्तो वौद्धिक क्षेत्रको बारे सोच्ने तागत कहाँ राख्दछ र ? विदेसमा साहित्यकार र लेखकहरुको पहिचान गरि घर वरिपरि वा सडकमा फलानो साहित्यकारको निवास एरिया भनेर साइनवार्ड नै सरकारले राखिदिएको हुन्छ ।  हर्न निषेध, गरिएको हुन्छ । त्यो क्षेत्रमा डिस्टर्व गर्न मनाहि गरिएको हुन्छ । तर नेपालको हकमा त उल्टै साहित्यकार र लेखकलाई गाली गर्ने प्रचलन छ । यो भनेको नेपाली समाज र सरकार अझै पनि बौद्धिक धारमा आउन नसक्नु हो । यसले के पनि देखाउँछ भने नेपाली समाज र शाषक अझै बौद्धिक तहमा पुगेको छैन । बैचारिक बाटो आवलम्वन गर्न सकेको छैन । राज्यको अमुल्य गहना साहित्यलाई उपेक्षाकै कोटामा राखिएको आभाष हुन्छ ।
