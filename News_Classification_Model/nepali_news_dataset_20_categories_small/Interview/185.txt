
रघुराज काफ्लेकार्यकारी निर्देशक, वैदेशिक रोजगार प्रर्वद्धन बोर्ड
विदेशमा नेपालीले खासगरी कस्ता समस्या भोगिरहेका छन् ?
वैदेशिक रोजगारीमा जाने नेपालीको संख्या बढ्दो क्रममा नै छ । हाम्रो मुख्य गन्तव्य भनेको मध्यपूर्वका देश र मलेसिया हुन् । यी मुलुकहरू तुलनात्मक रूपमा कम मानवअधिकार भएका मुलुकमा पर्छन् । सामाजिक, सांस्कृतिक र हावापानीका हिसाबले पनि नेपालीका लागि यी अनुकूल मुलुक हैनन् । कम सूचना, दक्षता र सीप भएका नेपाली कामदारको बाहुल्यता यी देशहरूमा छ ।
यी विभिन्न कारणले नेपाली कामदारहरु समस्यामा पर्छन् । भनेजति तलब÷सुविधा नपाउने र भनेअनुसारको कम्पनी नपाउने मुख्य समस्या हुन् । कतिपय अवस्थामा नेपालीहरू झुटा आरोपमा पनि फस्ने गरेका छन् । कहिलेकाहीँ बिरामी हँुदा उचित औषधोउपचार नपाउने समस्या पनि छ । बिरामी भएर घर फर्किनुपर्दा खर्च जुटाउन गाह्रो पर्ने पनि देखिएको छ । कानुनी झमेला पर्ने र दुर्घटना भएर मुत्यु हुने घटना पनि भइरहन्छन् ।
विदेशमा समस्यामा परेका नेपाली कामदारको उद्धार कसरी हुन्छ ?
जो कामदार सरकारबाट श्रमस्वीकृति लिएर गएका छन्, उनीहरूको उद्धार छिटो हुन्छ । त्यसमा पनि विदेशस्थित नेपाली दूतावाससँग समन्वय गरी नेपाल फर्काउने वा सुरक्षित स्थानमा राख्ने जिम्मेवारी वैदेशिक रोजगार प्रवद्र्धन बोर्डको हो । समस्यामा परेका व्यक्तिको सूचना पाउनासाथ मुख्य रूपमा दूतावाससँग समन्वय गर्ने गरेका छौं ।
कतिपय अवस्थामा परिवारसँग र उनीहरूलाई पठाउने म्यानपावरसँग समन्वय गरेर छिटो सम्पर्क स्थापित गरिन्छ । सम्पर्क स्थापित गरेपछि दूतावास, रोजगारदाता कम्पनी र गैरआवासीय नेपाली संघसँग समन्वय गरी कामदारलाई नेपाल ल्याउने तथा औषधोपचार गर्ने वातावरण सिर्जना गरिन्छ । नेपाली कामदार कानुनी झमेलामा परेको हो भने कानुनी समस्या समाधानका लागि प्रयत्न गर्ने र मृत्यु भएको हो भने शव नेपाल ल्याउने काम बोर्डले गरिरहेको छ ।
गैरकानुनी रूपमा गएका कामदार विपत्मा परे भने चाहिँ के गर्ने त ?
मुख्य रूपमा हाम्रो लागि यो एउटा कानुनी जटिलता हो । पहिलो कुरा त कोही पनि श्रमस्वीकृति नलिई वैदेशिक रोजगारीमा जानु हुँदैन । श्रमस्वीकृति नलिई र सरकारले तोकेको प्रक्रिया पूरा नगरी गयो भने उसले धेरै खालका समस्या भोग्नुपर्छ र उद्धारमा पनि कठिनाइ हुन्छ । राज्यबाट पाउनुपर्ने सहयोग पनि नपाउने अवस्था हुन्छ । त्यसैले श्रमस्वीकृति लिएर र प्रक्रिया पु¥याएर मात्र वैदेशिक रोजगारीमा जानुपर्छ ।
आगामी आर्थिक वर्षको बजेटमा विदेशमा विपत् परेकालाई सहयोग गर्न विशेष व्यवस्था गर्ने भनिएको छ । के हो यो विशेष व्यवस्था ?
सरकारले आफ्ना नगरिकको संरक्षण जुनसुकै मुलुकमा गए पनि गर्नुपर्ने हुन्छ । यो सरकारको समग्र दायित्वभित्र पर्ने कुरा हो । वैदेशिक रोजगार प्रवद्र्धन बोर्डको दायित्वमा चाहिँ श्रमस्वीकृति लिएर गएकाको मात्र पर्छ । सरकारले भने कामदार वैधानिक रूपले गए पनि अवैधानिक रूपले गए पनि आफ्ना नागरिकको संरक्षण गर्नुपर्छ । त्यही दायित्व सम्झेर राज्यले बजेटमा कार्यक्रम ल्याएको हो । यसको कार्यान्वयनका लागि निर्देशिका बन्छ । त्यसपछि सबै कुरा प्रष्ट होला ।
रोजगारीका लागि विदेश गएका कति नेपाली विपत्मा परेका छन् ?
संख्या बढेको छ तर यकिन तथ्यांक छैन । जानेको संख्या बढेपछि समस्यामा पर्नेको संख्या पनि बढ्ने नै भयो ।
पहिलो कुरा त देशभित्रै रोजगारीका सम्भावना खोज्नुपर्छ । जाने नै हो भने सुरक्षाका उपायहरूबारे सचेत हुनुपर्छ । जेमा आफ्नो सीप छ, त्यही काम खोज्नुपर्छ । सीप छैन भने सिकेर मात्र जानुपर्छ । सबै प्रक्रिया पूरा गरेर वैधानिक रूपमा जानुपर्छ । वैदेशिक रोजगार विभाग, प्रवद्र्धन बोर्ड तथा जिल्लामा रहेको सूचना केन्द्रमा सूचना दिनुपर्छ । घरपरिवारसँग राम्रोसँग सल्लाह गरेर मात्र रोजगारीमा जाने निर्णय गर्नुपर्छ । विदेशमा समस्यामा परे सरकारी निकाय वा दूतावासमा सम्पर्क गर्नुपर्छ ।
