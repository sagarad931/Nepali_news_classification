
﻿तपाईको राजनैतिक यात्रा र पृष्ठभुमि बारे केही बताईदिनुस न ?
मेरो राजनैतिक यात्रा आज भन्दा ठिक सात वर्ष अघि बाट शुरुवात भएको हो । त्यो भन्दा पहिला राजनैतिक तर्फ रुचि राख्ने गर्दथे तर यस्तो राजनैतिक प्लेटफर्मको खोजीमा या पर्खाईमा थिए, जहाँ म आफुलाई समाहित गर्न सक्दथे । हुन त नेपालमा राजनैतिक दलहरुको कमि त थिएनन तै पनि म फरक विचार धारा भएको हुदाँ कुनै न कुनै नयाँ उदेश्यमा रुची राख्ने भएकोले तिन प्रमुख कुराले मलाई प्रेरित बनायो, त्यो हो ।  सहि समय सहि स्थान  म यसबाट अभिप्रेरित भई नेपालको पहिलो संविधान सभाको चुनाव २०६४ साल सगै जन्म भएको दल, नेपाल परिवार दल सगँ संस्थापक सदस्यको रुपमा आबद्ध हुन पुगे । त्यसै बेला देखी मैले भन्ने गरेको छु, यानेकी सही समय भनेको पहीलो संविधान सभाको चुनाव २०६४ साल । च्ष्नजत एबिअभ यानेकी सही ठाउँ भन्नाले राजनैतिक यात्रा स्थल नेपाल परिवार दल हो र च्ष्नजत एभचकयल यानिकी सहि व्यत्तित्व भन्नाले यस्तो ब्यत्तित्व जो अग्रपन्थि लोकतन्त्र बोकेर हिडेको शान्तिवादी युवा नेतृत्व हुनुहुन्छ । नेपाल परिवार दलको अध्यक्ष एव्म नेपाल सरकारको पुर्व सहकारि तथा गरिवी निवारण मन्त्री माननिय एकनाथ ढकाल । जो मेरो प्रेरणाको स्रोत हुनुहुन्छ । मेरो पृष्ठभुमि भन्नु पर्दा म जिवनको १३ वर्षको उमेर देखी समाज सेवा गर्ने रुचि भएको व्यक्ति हु । आफ्नो लागी त जो पनि बाँच्छ, अरुको सेवा र अरुको लागी बाँच्ने जिवन शैलीको अभ्यास गर्दै समाजिक कार्यमा मेरो बसन्तहरु पार गर्दै आए र अहिले सम्म पनि यस्तो सामाजिक सेवामा सर्मपित हुदै आईरहेको छु ।

के हो परिवार दल ? र जनतामा यो दलले के कस्तो भुमिका खेल्दै आएको छ ?

हाम्रो पार्टि नेपाल परिवार दल लोकतन्त्र, मानव अधिकार, विधिको शासन, स्वतन्त्र न्यायपालिका, बहुलबाद, बहुदलिय शासन व्यवस्था, लोकपकारी राज्य, धार्मिक स्वतन्त्रता, प्रेस स्वतन्त्रता, आवधिक निर्वाचन, जनसहभागिता, सामाजिक न्याय, जवाफदेहिता, निष्पक्ष र स्वस्थ तथा सक्षम प्रशासनतन्त्र लगायत लोकतान्त्रिक पद्धतिमा निष्ठावान रहने पार्टि हो ।


नेपाल एक घर, सम्पुर्ण नेपाली एउटै परिवार, हिमाल, पहाड, तराई कोही छैनन पराई  सम्पुर्ण नेपालीको साझा नारा र एजेण्डा लिई अघि बढिरहेको छ । जनता माझ हाम्रो पार्टि नेपाल परिवार दलले खेलेको भुमिका बारे अवगत गराउनु पर्दा, नेपालमा १ सय २६ जाती र १ सय २३ भाषाभाषी बोल्ने हामि नेपाली हौ । भौगोलिक दृष्टिकोणले हामी जहाँ बसे पनि, खानाको हिसावले जस्तो खाना खाए पनि, पोशाकको हिसावले जस्तो भेषभुषा पहिरन गरे पनि नेपालको नेपाली यानेकी एउटै घरको परिवार हौ भन्ने आभास त हामिमा हुन्छ नै तैपनि नेपालीको साझा एजेण्डालाई अघि लगाई सम्पुर्ण नेपालीको हक हितको पक्षमा सधै हाम्रो दलको भुमिका रहेको छ ।


नेपालमा वामपन्थी तथा प्रजातान्त्रिक लगायतका राजनैतिक दलहरु विच देखिएको अस्वस्थ प्रतिस्पर्धा , अविश्वास, कटुतालाई साम्य पार्दै सवैलाई मान्य प्ररिस्कृत, श्वासत र वैज्ञानिक राजनैतिक विचार धारा अग्रपन्थी लोकतन्त्र को माध्यमबाट सिंगो राष्ट्र एकताबद्ध बनाउदै सर्वाङगीण विकास गरी सबै नागरिकहरुलाई सर्वोपरि हितमा नेपालको राजनैतिक, आर्थिक, सामाजिक लगायतका क्षेत्रहरुमा आमुल सकरात्मक रुपान्तरणको नेतृत्व प्रदान गर्ने स्वच्छ र पवित्र उदेश्यका साथ राजनैतिक दल ऐन २०६४ अनुसार स्थापना गरिएको एक राष्ट्रिय राजनैतिक दल हो ।   नेपाल एक घर, सम्पुर्ण नेपाली एउटै परिवार, हिमाल, पहाड, तराई कोही छैनन पराई  सम्पुर्ण नेपालीको साझा नारा र एजेण्डा लिई अघि बढिरहेको छ । जनता माझ हाम्रो पार्टि नेपाल परिवार दलले खेलेको भुमिका बारे अवगत गराउनु पर्दा, नेपालमा १ सय २६ जाती र १ सय २३ भाषाभाषी बोल्ने हामि नेपाली हौ । भौगोलिक दृष्टिकोणले हामी जहाँ बसे पनि, खानाको हिसावले जस्तो खाना खाए पनि, पोशाकको हिसावले जस्तो भेषभुषा पहिरन गरे पनि नेपालको नेपाली यानेकी एउटै घरको परिवार हौ भन्ने आभास त हामिमा हुन्छ नै तैपनि नेपालीको साझा एजेण्डालाई अघि लगाई सम्पुर्ण नेपालीको हक हितको पक्षमा सधै हाम्रो दलको भुमिका रहेको छ । देशको नागरिकहरुलाई एउटै परिवारको सदस्य मानि सेवामा जुटने गरेका छौ । उदाहरणको लागी, हिजोको दिनमा हामी नेपाल सरकारको सहकारी तथा गरिवी निवारण मन्त्रालयको नेतृत्व गरिरहेको बेला केही अभियानहरुमा सहभागी थियौ । नेपालीहरुको गरिवी निवारण गर्ने क्रममा सहि गरिवीहरुको पहिचान होस भनेर गरिवी परिचय पत्र २५ जिल्लाहरुबाट शुरुवात गरिसकेको छ । र उक्त कार्य निरन्तरताको लागी हाम्रो सक्रियताको साथ पहल भई कार्यन्वयन भईरहेको छ । सहकारि निति ल्याई सहकारिताको व्यवसायलाई प्रोत्साहन गरी निरन्तरता दिने काम भईरहेको छ । राष्ट्र र जनताको हित र उनिहरुलाई अभिभावकको आभास होस भनि आज हामी नेपाल सरकारको मन्त्रालयमा सहभागी नभएता पनी हिजोको जिम्मेवारीले आज पनी उत्तिकै जिम्मेवारी छौ भन्ने कुरा महशुस गराईरहन्छ । त्यसैले २०७० साल बैसाख ५ गतेबाट  राष्ट्र र जनता पहिलो प्राथमिकता  अभियान शुरु गर्दै आईरहेका छौ, १४ अञ्चल ७५ जिल्ला मध्ये ३० वटा जिल्लाहरुमा यो कार्यक्रम समाप्त भएको छ भने अरु जिल्लामा निरन्तर जारी छ ।
यसमा प्रमुख ३ कार्यक्रमहरु समावेश छन ।
१, सबै निर्वाचन क्षेत्रमा गई जनता सगँ प्रत्यक्ष अन्तरक्रिया, उनीहरुको समस्या र सुझावहरु संकलन गर्ने कार्यक्रम ।
२, बिपन्न परिवारहरुसगँ भेटघाट र भलाकुसारी, समस्याको अवलोकन र केही आर्थिक सहयोग वितरण ।
३, मितेरी कार्यक्रम नेपालमा भनाई छ ूबसुदैव कुटुम्वू १२५ जातीसगँ मित लगाई सहकार्य र सहमतीबाट राष्ट्र निर्माणमा एकजुट भई नेपाल आमाको सेवा गर्ने ।
परिवार दल नेपालको कुन कुन क्षेत्रमा क्रियाशिल राजनैतिक दल हो ?
नेपालको १४ अञ्चल, ७५ जिल्ला र ५ विकास क्षेत्रमा नै क्रियाशिल भएको राष्ट्रिय राजनैतिक दल हो ।

परिवार दलको नेतृत्व गर्दै संविधान निर्माणमा जुटनु भएको छ, खासमा तपाईको दलले संविधान सभामा कस्तो खालको भुमिका खेलिरहेको छ ?

संविधान सभामा परिवार दलले सहभागी भई संविधान निमार्णमा खेलेको भुमिका भन्नुपर्दा, हाम्रो पार्टी नेपाल परिवार दल संविधान सभामा समायोजनकारी भुमिका प्रभावकारी रुपमा खेलेको छ । सहमती र सहकारीमा पक्षधर हाम्रो पार्टी सहमतीमा नै संविधान बनोस भनि संविधान सभा भित्र रहेका राजनैतिक दल र संविधान सभाका बाहिर रहेका राजनैतिक दलहरुसगँ औपचारिक, अनौपचारिक रुपमा भेटघाट गर्दै आईरहेका छौ । संविधान निर्माण कार्यमा हाम्रो पार्टीको घोषणा पत्रमा उल्लेख गरिएको संविधानको एजेण्डाहरु समावेश गर्नको लागी प्रयत्नशील छौ । हाम्रो पार्टी नेपाल परिवार दल मजदुर, किसान, आदिवासी, जनजाती, दलित, महिला, मुस्लिम, युवा, अल्पसंख्यक, पिछडावर्ग लगायत पिछाडिएको क्षेत्रहरु सबैको मत प्राप्त भएको हुँदा उनिहरुको प्रतिनिधित्व गर्ने भएकोले पिछाडिएको वर्ग र क्षेत्रको हक हितको लागी सकरात्मक र रचनात्मक भुमिका खेलिरहेका छौ । साथै भर्खरै हाम्रो पार्टी नेपाल परिवार दलको अध्यक्ष माननिय एकनाथ ढकालको अध्यक्षतामा संसदिय शान्ति परिषद गठन गरेको छ । र यसमा सबै दल बाट सहभागिता गराई संविधान निर्माणको काममा सशक्त रुपमा रचनात्मक भुमिका खेल्दै आएको जानकारी गराउँदछु ।

परिवार दललाई क्रिश्चियनहरुको पार्टी भन्ने गरिन्छ नि, खासमा यो र्धािर्मक दल हो तपाईहरुको ?
परिवार दल कुनै धर्मको पेवा पार्टी होईन । क्रिश्चियनहरुको पार्टी भनेर जसले सुनेको या बुझेको छ, यो एक भ्रम मात्र हो । या कसैले लगाएको जबरजस्ती आरोप हो, त्यसैले यो शास्वत सत्य होईन । यस्तो झुटो आरोपको पछि नलाग्न हुन सम्पुर्ण नेपाली नागरिकहरुलाई हार्दिक आग्रह गर्दछु साथै पत्रकार मित्रहरुलाई पनि सत्य तथ्य समाचार सम्प्रेसण गरिदिन हुन हार्दिक अनुरोध गर्दछु ।

संविधान सभामा कस्तो र कस्को एजेण्डा लिएर जानु भएको छ ?
संविधान सभामा नेपाल र सम्पुर्ण नेपालीहरुको हक हितको लागी निम्न एजेण्डाहरु रहेका छन ।
सवल राष्ट्रियता
सामाजिक सद्भाव र समानता
नैतिक समाज
सुशासन
सामाजिक आर्थिक रुपान्तरण
परिवर्तनका उपलब्धि (लोकतन्त्र, गणतन्त्र, संघियता, धर्म निरपेक्षता, स्वतन्त्र न्यायपालिका,
समावेशी समानुपातिक सिद्धान्त र पहिचान तथा अधिकार) लाई संस्थागत विकास गर्ने संविधान
दीगो शान्ति ।

वर्तमान नेपालमा तपाईको दलले सोचेको नेपाल कस्तो हो ?

वर्तमान नेपालमा हाम्रो पार्टी नेपाल परिवार दलले सोचेको नेपाल सुख, शान्ति, संमृद्धि र सामाजिक सद्भाव सहितको विभेद रहित समातायुत्त नेपाल हामी निर्माण गर्न चाहान्छौ । जहाँ युवाहरुको, महिलाहरुको उचित मुल्याङकन र नेतृत्व स्विकार गरिन्छ ।

माघ ८ गते संविधान आउनेमा तपाई निश्चित हुनुहुन्छ ?

माघ ८, २०७१ मा संविधान आउने वातावरण तयार भईसकेको छ । लोकतान्त्रिक संविधान निर्माण गर्नमा कसैको बाधा हुदैन । प्रमुख दलहरु विगतका समझदारीहरु र परिवर्तनका उपलब्धिहरु प्रति ईमान्दार रुपमा प्रस्तुत भएमा नयाँ संविधान बन्न सक्छ । सम्पुर्ण नेपालीको चाहना र भावना समेट्ने समावेशी चरित्रका लोकतान्त्रिक संविधान निर्माणको लागी सकरात्मक दबाव सृजना गर्न आग्रह गर्दछु र साथै संविधान लेखनको अवस्थामा एक अर्का प्रतिको सम्मान र अस्तित्व स्वीकार गरी सामाजिक सद्भाव कायम राख्न आग्रह गर्दछु ।

अन्त्यमा नेपाली जनतालाई परिवार दलको तर्फबाट के भन्न चाहानु हुन्छ ?

हाम्रो देशको राजनैतिक अवस्था र अस्थिरता संविधानको अन्यौलले निकै निरासाजनक परिस्थितिमा छ । नेपाली नागरिकहरु धेरै सहनशिल हुनुहुन्छ , संविधान मुल दस्तावेजको प्रतिक्षामा हुनुहुन्छ र उत्त संविधान निर्माण गर्नका लागी म ठुला दलका शिर्ष नेताहरुको ध्यान आकर्षण गराउन चाहन्छु । संविधान जारी पछि विकासको, रोजगारीको लागी महिला, युवा सवै वर्गलाई प्रेरणा मिल्नेछ । सुन्दर, शान्त र बिशाल नेपालको सन्तती हामी सधै नेपाली भनी गर्व गर्न सकौ । हाम्रो देश नेपालमा सुख, शान्ति र संमृद्धिले छाओस, हरेक नेपालीको घर घरमा खुसी उमंग छाओस भनी सम्पुर्ण नेपाली आमा, बुवा, दाजु भाई तथा दिदि वहिनिहरुमा मेरो तर्फबाट र हाम्रो पार्टी नेपाल परिवार दलको तर्फबाट हार्दिक शुभकामना ब्यक्त गर्दछु । धन्यवाद ।

 
