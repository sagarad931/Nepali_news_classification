
﻿-प्रा.डा. ओम गुरुङ

प्रवक्ता, आदिवासी जनजाति राष्ट्रिय मुक्ति आन्दोलन नेपाल

आदिवासी जनजाति राष्ट्रिय मुक्ति आन्दोलनले दोस्रो चरणको आन्दोलनअन्तरगत हालै पूर्व पश्चिम पहिचान यात्रा सम्पन्न गरेको छ । एक हप्ता चलेको सो यात्रा र आगामी कार्यक्रमबारे केन्द्रित भएर आन्दोलनका प्रवक्ता प्रा.डा. ओम गुरुङसँग  गरेको कुराकानीको सम्पादित अंश ।

 

कस्तो रह्यो तपाईंहरुको पहिचान यात्रा ?

पहिचान यात्राले हामीलाई उत्साहित गरेको छ । यसले जनजाति आन्दोलनका स्थानीय अगुवाहरुलाई आन्दोलन र आन्दोलनका एजेन्डा बुझ्न राम्रै सघायो । ती अगुवाहरुमार्फत् जनतालाई हाम्रो एजेन्डा बुझाउने र दबाबमूलक आन्दोलनमा जनसहभागिता बढाउने स्थिति निर्माण भएको महसुस गरेका छौं ।

कहाँ कहाँ कसरी गर्नुभएको थियो पहिचान यात्रा ?

हाम्रो कार्यक्रम पश्चिम नेपालमा कञ्चनपुरको गड्डाचौकीबाट सुरु भएको थियो । त्यहाँ हामीले कोणसभा गरेका थियौं । कैलालीको धनगढीमा पहिचानयात्रासहित कोणसभा गरेका थियौं । बर्दियाको बाँसगडीमा कोणसभा र पहिचानयात्रा गर्& यौं ।

त्यसपछि हाम्रो कार्यक्रम दाङमा थियो तर पहिचान यात्राबारे थाहा पाएपछि बाँकेका जनजाति अगुवा र राजनीतिक पार्टीका नेताहरुले माग गरेपछि बाँकेको कोहलपुरमा पनि अत्यधिक संख्यामा जनसहभागितासहित कार्यक्रम गर्& यौं । कोहलपुरमा त अरुतिरभन्दा पनि धेरै जनसहभागिता थियो । लगभग ५०० जति अगुवा तथा नेता कार्यकर्ता सहभागी भएका थिए ।

बल्ल जनताले कुन पार्टी कस्तो रहेछ, कुन नेता कस्तो रहेछ भनेर बुझ्न थालेका छन् । अहिले जुन पार्टीहरुले बहुमत ल्यायौं भनेर दम्भ देखाइरहेका छन्, आजै चुनाव भयो भने उनीहरुको बहुमत कहाँ पुग्ला ?

नेपालगञ्जको बुद्धगुम्बामा गरिएको कोणसभामा पनि उत्साहजनक सहभागिता रहेको थियो । कोहलपुरबाट फर्किंदा शमशेरगञ्जमा पनि कार्यक्रम गर्& यौं । दाङको घोराहीमा कार्यक्रम गर्& यौं । त्यसपछि बुटवलमा त आमसभा नै गर्& यौं । केन्द्रीय कार्यक्रम नभए पनि स्थानीय आदिवासी जनजातिको मागमा हामीले नवलपरासीको कावासोतीमा कार्यक्रम गर्& यौं । र, चितवनमा हामीले कार्यक्रम समापन गर्& यौं । 

पूर्वतिर चाहिँ कहाँ कसरी भएको थियो पहिचानयात्रा ?

पूर्वबाट पहिचान यात्रा गर्ने टोलीको पहिलो कार्यक्रम झापाको दमकमा भएको थियो । झापाको दमकमै अर्को कार्यक्रम पनि भएको थियो । मोरङको उर्लाबारीमा कार्यक्रम भएको थियो । सुनसरीको धरानमा कार्यक्रम भयो । सिरहा, सप्तरीमा कार्यक्रम भयो । सर्लाहीको लालबन्दीमा कार्यक्रम भएको थियो । रौतहटको निजगढमा कार्यक्रम गरिएको थियो । पूर्वबाट पहिचान यात्रा गर्ने टोलीको तर्फबाट मकवानपुरको हेटौंडामा समापन कार्यक्रम भएको थियो ।

किन तपाईंहरुले जनजातिका अगुवाहरुलाई मात्र पहिचान यात्रामा परिचालन गर्नुभएको ? जनता जुटाउन सकिँदैन भनेर हो कि ?

त्यस्तो होइन । पहिला मान्छेलाई कुरा त बुझाउनुपर्& यो नि । जनतालाई एकैचोटि सडकमा आऊ भनेर त हुँदैन । पहिला त अगुवाहरुलाई नै हाम्रो आन्दोलनको मुद्दा र पहिचानबारे बुझाउनुपर्& यो । अनि न उनीहरु जनतालाई बुझाउने र जगाउने काम गर्छन् ।

पहिलो चरणमा जनजाति आन्दोलनका अगुवाहरुलाई स्पष्ट पार्ने, आफैलाई आन्दोलित गर्ने र उनीहरुमार्फत् जनतालाई परिचालन गर्ने उद्देश्यअनुसार अगाडि बढिरहेका छौं । हाम्रो अहिलेको आन्दोलन एकैचोटि ठूलो जनसभा गर्ने, जनता जुटाउने अनि चुपचाप बस्ने खालको होइन । हामीले सम्झौताहीन संघर्ष गर्ने हो । त्यो निश्चय नै लामो आन्दोलन हुनेछ त्यसकारण हामीले अन्तर्क्रियाको रुपमा, प्रशिक्षणको रुपमा, कोणसभाको रुपमा, जनसभा गर्दै क्रमशः ठूलो आन्दोलनको रुपमा विकास गर्दैछौं ।

आगामी चैत ७ गते काठमाडौं उपत्यकामा पोखरामा भएजस्तै प्रादेशिक सभा गर्दैछौं । ललितपुरको मंगलबजारमा हुने सो सभामा सम्भवतः हामी नयाँ चरणको कार्यक्रम पनि घोषणा गर्नेछौं । काठमाडौंबाहिर पनि हामी प्रदेश स्तरमा सभाहरु गर्नेछौं ।

अनि तपाईंहरुले विस्तारविस्तार आन्दोलन विकास गर्दासम्म त संविधानै जारी भइसक्ला नि ?

आदिवासी जनजातिहरुको अधिकार सुनिश्चित नगरिएको संविधान हामीलाई कुनै हालतमा स्वीकार्य हुँदैन । हाम्रो आन्दोलनलाई बेवास्ता गरेर संविधान जारी गर्ने धृष्टता कसैले नगरे हुन्छ । हाम्रो चाहना जातीय पहिचानसहितको संघीयता र संघीयतासहितको संविधान हो । सत्ताधारीहरु यो कुरा स्वीकार गर्न तयार भएनन् भने उनीहरुले ठूलो धोका खानुपर्नेछ । हामीले सत्ताधारीहरुको कानमा यो कुरा पुर्याइसकेका छौं । त्यसैका लागि अहिले हाम्रो आन्दोलन चलिरहेको छ । यदि सत्ताधारीहरुको कानमा हाम्रो आवाज नपुगेको भए हिजो (चैत ४) पोखरामा बीसौं हजार मान्छेको सहभागितामा भएको प्रादेशिक सभालाई सुन्ने हिम्मत गरोस् । यस्ता प्रादेशिक सभाहरु अरु ठाउँमा पनि गर्दैछौं । जनताको आवाज सुनिएन भने जनताले अर्को संविधान ल्याउनेछ ।

सत्ताधारीहरुले प्रक्रियाबाटै संविधान जारी गरे भने हामी संविधान जारी भइहाल्यो भनेर चुप लागेर बस्नेवाला छैनौं । हाम्रो आवाजको सुनवाइ नभएसम्म हाम्रो आन्दोलन निरन्तर जारी रहनेछ । संविधान आओस् अथवा नआओस्, हाम्रो अधिकार सुनिश्चित नभएसम्म आन्दोलन निरन्तर चलिरहन्छ ।

आदिवासी जनजातिलाई पहिचान प्राप्त भयो भने अरुको पहिचानचाहिँ के हुन्छ ?

म के स्पष्ट गर्न चाहन्छु भने आफ्नो पहिचान प्राप्त हुनुको अर्थ अरुलाई स्थान हुने छैन भन्ने होइन । हामीले एउटा समुदायलाई काखा, अरुलाई पाखा पार्न खोजेका छैनौं, अरु समुदायलाई विस्थापित गर्न चाहेका छैनौं, बरु यो राज्यमा सबैलाई समावेश गर्न खोजेका छौं ।

हामीले प्रत्येक भाषणमा, लेखरचनामा बोलिरहेका छौं, लेखिरहेका छौं  हामीले जातीय राज्य माग गरेका होइनौं । हामीले खालि पहिचानको आधारमा प्रदेशको निर्माण हुनुपर्छ मात्र भनेका हौं । पहिचानका ऐतिहासिक, सांस्कृतिकलगायतका आधारमा प्रदेश निर्माण गरौं भनिरहेका हौं । त्यस्ता प्रदेशमा बसोबास गर्ने सबै जातजाति तथा समुदायको समानुपातिक समावेशी सिद्धान्तका आधारमा अधिकार र प्रतिनिधित्व हुनुपर्छ भनिरहेका छौं । हामीले आदिवासी जनजातिको मात्र कुरा गरेका छैनौं, मुस्लिम, मधेसी, खस, दलित सबैको अधिकार सुनिश्चित हुनुपर्छ भनेर आवाज उठाइरहेका छौं । हामीले मजदुर, किसानका आवाज पनि उठाइरहेका छौं । त्यही भएकोले त हाम्रो आन्दोलनप्रति खस, मधेसी, दलितहरुको ऐक्यबद्धता आएको हो । हामीले यी सबैको संयुक्त आन्दोलन उठाउनुपर्छ भनेर गृहकार्य सुरु गरेका छौं । 

 

यदि सत्ताधारीहरुको कानमा हाम्रो आवाज नपुगेको भए हिजो (चैत ४) पोखरामा बीसौं हजार मान्छेको सहभागितामा भएको प्रादेशिक सभालाई सुन्ने हिम्मत गरोस् । यस्ता प्रादेशिक सभाहरु अरु ठाउँमा पनि गर्दैछौं ।

पोखराको प्रादेशिक आमसभामा त राम्रो जनसहभागिता देखियो तर निर्वाचनमा जाँदा त तिनै जनताले तपाईंहरुले  पहिचानविरोधी  भनेर आरोप लगाउने गर्नुभएको दलहरुलाई जिताएर पठाएका छन् ?

 

आजसम्म भएको निर्वाचन पहिचान मान्ने कि नमान्ने भनेर भएको होइन । भोलि पहिचान मान्ने कि नमान्ने भनेरै निर्वाचन हुँदा पनि पहिचान नमान्ने दलहरुलाई मतदान गरे भने अर्कै कुरा हो । अहिले जनताले पहिचान र संघीयतालाई हराए भनेर कुप्रचार गर्नु भ्रमको खेती मात्र हो ।

फेरि जनताले कुनै पार्टीको के नीति तथा कार्यक्रम छ भनेर एकएक पढेर मतदान गर्ने होइन । त्यस्ता जनताको संख्या एकदमै कम हुन्छ । बरु अहिले बल्ल जनताले कुन पार्टी कस्तो रहेछ, कुन नेता कस्तो रहेछ भनेर बुझ्न थालेका छन् । अहिले जुन पार्टीहरुले बहुमत ल्यायौं भनेर दम्भ देखाइरहेका छन्, आजै चुनाव भयो भने उनीहरुको बहुमत कहाँ पुग्ला ? त्यस्तो अवस्था निर्माण हुँदैछ । चुनावी घोषणापत्रमा त कांग्रेस एमालेले पनि बहुपहिचानकै आधारमा प्रदेश बनाउने भनेका हुन् । तर उनीहरु अहिले त्यसप्रति इमानदार हुन सकिरहेका छैनन् ।

पहिचानसहितको संघीयताले देश टुक्र्याउँछ भन्नेहरु पनि छन् । यस्तो बेला गरिएको पहिचान यात्राको स्थानीय स्तरमा प्रतिवाद भएन ?

त्यस्तो प्रतिवाद कतै भएन । हुनुपर्ने कारण पनि छैन । हाम्रो आन्दोलन अनुशासित र मर्यादित छ । हामीले अरुलाई अपमान गर्नका लागि आफ्नो पहिचान खोजेका पनि होइनौं । हाम्रो आन्दोलन राष्ट्रिय आन्दोलन हो । सबै वर्ग, समुदायको समावेशी प्रतिनिधित्व हुनुपर्छ भन्ने हाम्रो कुरा हो । हामीले आदिवासी जनजातिले एकलौटी राज्य गर्ने जातीय राज्यको माग गरेका होइनौं । अनि कसले किन गर्ने प्रतिवाद ? भोलि कसैले प्रतिवाद गरे भने हामी पनि प्रतिकार गर्नेछौं ।

तपाईंहरु माओवादी र तीसदलीय मोर्चाप्रति अलि बढी नै लहसिनुभएको हो ?

हामीले उठाएका मुद्दा र ३० दलले उठाएका मुद्दा मिलेकै कारणले हामीले ऐक्यबद्धता जनाएका हौं । यसको अर्थ भोलि कांग्रेस र एमालेसँग सहकार्य हुँदैन भन्ने होइन । हाम्रो मुद्दामा सहमत भयो भने हामी कांग्रेस र एमालेसँग पनि सहकार्य गर्नेछौं । हाम्रो ऐक्यबद्धता दलको मुख हेरेर होइन, मुद्दाका आधारमा हुने हो ।

तपाईंहरुको आगामी कार्यक्रम चाहिँ के छ ?

आगामी चैत ७ गते काठमाडौं उपत्यकामा पोखरामा भएजस्तै प्रादेशिक सभा गर्दैछौं । ललितपुरको मंगलबजारमा हुने सो सभामा सम्भवतः हामी नयाँ चरणको कार्यक्रम पनि घोषणा गर्नेछौं । काठमाडौंबाहिर पनि हामी प्रदेश स्तरमा सभाहरु गर्नेछौं । त्यो कार्यक्रम कोणसभाभन्दा दबाबमूलक हुनेछ ।
