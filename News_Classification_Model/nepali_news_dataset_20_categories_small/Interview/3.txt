
﻿ 

१. दर्शक श्रोतालाई तपाईको परिचय दिनु हुन्छ की ?
उत्तर  म ईशा लावती लिम्बु साधारण नेपाली हु । मेरो घर दमक १० झापा मेची हो । मेरो बढी गीत लेखनमा झुकाव छ । नेपाली गीत संगीतलाई माया गर्नका साथै उत्थान गर्नु पर्छ भन्ने सोच भएको व्यक्ति हु,  र खास गरेर म अरु नेपाली जस्तै स्वच्छ नेपाली हु ।
 

२. अचेल के गर्दै हुनुहुन्छ ?
उत्तर  हालसालै नेपालमा मेरो पहिलो माया गीतिएल्बम बिमोचन गरेको हुनाले त्यसको बजार व्यवस्थापनमा व्यस्त छु। उक्त मेरो एल्बम मैले ईजरायल र हङकङग पुर्याई सकेको छु । त्यसरी नै अब कतार, दुबाई, अमेरिका, बेलायत, साउदी अरब साथसाथै अन्य देशहरुमा पनि पुर्याउने सोचमा छु,  र गीति पुस्तक प्रकाशनको लागि नयाँ  गीतहरु पनि लेख्नमा  ब्यस्त छु ।   
 

३. तपाई राम्रो गीतकार हुनुहुन्छ यो क्षेत्रमा प्रवेश गर्ने प्रेरणा कोबाट पाउनु भयो ?
उत्तर  म सानै देखि नृत्य गर्थे त्यसैले गीत संगीतको गहिरो प्रभाव  पहिल्यै देखि थियो । यही प्रभावले गर्दा होला म राम्रो गीत लेख्न सफल भए जस्तो लाग्छ । गीत मेरो जीवन नै भएकोले जीवनभर लेखिरहन्छु । यसो पनि भन्न रुचाउछु अब गीत बिना मेरो जीवन अधुरो लाग्छ । मलाई गीतमा प्रेरणा दिने व्यक्ति अवश्य हुनुहुन्छ । म कुनै दिन  त्यो कुरा भनौला अझ सफल गीतकार भएपछि । र मैले फ़ेसबुकबाट भेटेका अग्रज गीतकारहरु पनि मेरो गीत लेखनका श्रोतहरु हुनुहुन्छ ।  
 

४. तपाईको गीति एल्बम बजारमा कतिवटा आयो र कुन कुन हुन् ?
उत्तर  मेरो गीति एल्बम बजारमा हालसालै मात्र एउटा आएको छ । जुन पहिलो माया हो ।
 

५. तपाईको सबै भन्दा मनपर्ने रचना कुन हो र किन ?
उत्तर  मलाई मेरा रचनाहरु सबै मन पर्छन । सबै उस्तै लाग्छन । त्यसैले यही हो भनेर भन्न सक्दिन । प्राय सबै गीत उतिकै मेहनत गरेर लेख्छु त्यसकारण कुन र किन मन पर्छ भन्ने प्रश्नै उठ्दैन ।
 

६. तपाईले गीत रचना गर्दा पप, आधुनिक, लोक कुन खालको बढी रूचाउनु हुन्छ ?
उत्तर  म सबै खाले गीत लेख्न रुचाउछु ।  एउटा राम्रो गीतकारको खुबी नै सबै प्रकारको गीत लेख्न सक्ने क्षमतामा हुन्छ । म सबै प्रकारको गीत सुन्छु । तसर्थ म यही गीत वा खालको भनेर मात्र भन्न मन लाग्दैन । किनकि म सबै गीतलाई उतिकै माया गर्छु । 
 

७. तपाईले गीत संगीतलाई कसरी परिभाषा गर्नु हुन्छ ?
उत्तर  गीत संगीत वास्तबमा अपरिभाषीत हुन्छ । यसो भन्नाले परिभाषा छैन भन्न खोजेको होइन । साधारण परिभाषा आआफ्नै खाले हुन्छ । म गीत संगीतलाई जीवन र जगतसंग तुलना गर्छु । जीवन र जगत रह्यो भने न गीत संगीत पनि रहन्छ । मेरो  परिभाषा भन्नु नै यही हो  ।  
 

८. तपाईले रचना गर्नु भएको पहिलो गीत कुन हो ?
उत्तर  मैले रचना गरेको पहिलो गीत निष्ठुरीले हासी हासी भन्ने बोलको हो । जुन गीतमा संगीतकार राजु सीहले संगीत गर्नु भएको छ भने स्वर चर्चित गायिका अन्जु पन्तले दिनु भएको छ। उक्त गीत मेरो पहिलो माया एल्बममा संग्रहित छ । 
 

९. तपाईलाई गीत रचना गर्दा कस्तो खालको वातावरण चाहिन्छ ?
उत्तर  मैले गीत रचना गर्दा मलाई शान्त वातावरण चाहिन्छ । तर भावनाले छोप्यो भने जुनसुकै वातावरणमा पनि गीत लेख्न पछि पर्दिन ।
 

१०. अन्त्यमा दर्शक श्रोतालाई केहि भन्नु हुन्छ की ?
उत्तर  अन्त्यमा दर्शक श्रोतालाई म के भन्न चाहन्छु भने मैले धेरै मेहनत गरेर लेखेको गीतहरु रेकर्ड गरी पहिलो माया गीति संग्रह बजारमा ल्याएको छु । उक्त एल्बम किनी दिएर सुनी दिन आग्रह गर्छु । यही एल्बमबाट जली सक्यो दिल मेरो भन्ने बोलको गीतमा म्यूजिक भिडियो समेत बजारमा आईसकेको छ । उक्त  गीतको  म्यूजिक भिडियो यूट्युब मार्फत हरेक दिन हेर्न सक्नु हुनेछ । यसरी नै  मैले रचना गरेको गीतहरु संगसंगै नेपाली गीतहरु धेरै धेरै माया गर्न आग्रह गर्दछु ।
