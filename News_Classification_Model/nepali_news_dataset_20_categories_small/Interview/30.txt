
﻿प्रा. लोकराज बराल
 राजनीतिशास्त्री

 नेपालको राजनीति साह्रै गाँठो परेजस्तो भयो । किन होला ?

मान्छेहरू अहिले अलि बढी आतंकित भएजस्तो पनि देखिन्छन् । हाम्रोजस्तो मुलुकमा यस्तो राजनीति हुनु अनौठो होइन । यति ठूलो परिवर्तनलाई कार्यान्वयन गर्दा अलि बढी हल्ला हुनु स्वाभाविकै हो । दलहरूको पृष्ठभूमि पनि अलग छ । कोही सशस्त्र क्रान्ति गरेर आएका छन्, कोही पुराना सोचका छन् । उनीहरूलाई सँगै लिएर हिँड्नु सजिलो कुरा होइन । उनीहरूबीच समझदारी गर्न समय लाग्छ । सङ्लो नभइसकेको राजनीतिक अवस्थामा यस्तो हुने नै गर्छ ।

राजनीतिक नेतृत्वको अकर्मण्यताले पनि यस्तो भएको होइन र ?

नेतृत्वको सोचमा परिवर्तन आउनुपर्ने हो, त्यो आइसकेको छैन । राष्ट्र निर्माणबारे पृथ्वीनारायण शाहको  फर्मुला  जे थियो, त्यसमा धेरै परिवर्तन आएको छ । तर नेतृत्वले चाहिँ त्यसअनुसार धारणा परिवर्तन गर्न सकिरहेको देखिँदैन । नयाँ माग र विचारहरूलाई राम्ररी बुझ्ने खुबी नेतृत्वमा नहुँदा यो जटिलता पैदा भइरहेको छ । देश यो जटिलतामा अडिरहन सक्दैन ।

देशभित्र र बाहिरबाट कत्तिको दबाब परेको जस्तो लाग्छ तपाईंलाई ?

अहिले सरकारलाई पनि दबाब परिरहेको छ । पुराना विचारमात्र बोकेर हुँदैन है भनेर भित्र बाहिर सबैतिरबाट दबाब छ । समझदारीमा संविधान नबनाईकन धरै छैन । 

एमाले अध्यक्ष केपी ओलीले ६४ वर्ष पुगेको अवसरमा भएको जन्मोत्सव कार्यक्रममा भनेछन्, & म मुलुकलाई ट्क्र्याउन दिन्नँ ।&  मुलुक टुक्र्याउने कुरा यहाँ कहाँ भएको छ ? कसले गरेको छ ? संघीयता भनेको देश टुक्र्याउने कुरा होइन ।

तर संघीयतालाई जटिल प्रश्न बनाइँदैछ । यसलाई कसरी हल गर्नुपर्थ्यो ?

मैले भनिसकें, मानसिकतामा परिवर्तन हुनुपर्छ । त्यही नभएका कारण उत्तर दक्षिण चिर्ने कुरा आइरहेका छन् । नेताहरू नक्सा कोर्ने कुरामा मात्र ध्यान दिइरहेका छन्, तर पहिला संघीयता के हो, किन चाहिएको हो भन्ने टुंगो लगाउनुपर्& यो नि ।

मैले त पहिलेदेखि नै भन्दै आएको छु, संघीयतामा जान्छु भनेपछि यो जिल्ला फोर्न पाइँदैन भन्न मिल्दैन । हाम्रो सरोकार भनेको नेपालको सिमाना अक्षुण्ण राख्ने हो । जिल्लाहरू त तलमाथि भइहाल्छन् नि ।

जसरी १४ अञ्चल, ७५ जिल्ला बनाइयो, संघीय प्रदेश बनाउने भनेको पनि त्यस्तै कुरा न हो । यसलाई हल्ला बनाउनुपर्ने कुरा छैन । तर नेताहरूमा आफ्नो निर्वाचन क्षेत्र सुरक्षित गर्ने  पेटी इन्ट्रेस्ट  (सानो स्वार्थ) ले काम गरिरहेको देख्छु म ।

एउटै जातिको जनसंख्यालाई एक ठाउँ बनाउने कुरामा त ध्यान दिनैपर्& यो नि ?

कुरा कस्तो हो भने हामी पहाडबाट तराईमा बसाइँ सर्& यौं । तराईका कतिपय क्षेत्रमा पहाडेहरूको जनसांख्यिक वर्चस्व पनि छ । तर, म  जेनुइन  मधेसी त होइन नि । मेरा सातौं पुस्ताअघिका बाबुबाजे झापामा झरेका थिए । पहाडबाट झरेकाहरू  म पनि त मधेसी हुँ नि  भन्छन् । कुरा त्यस्तो होइन । म त साथीहरूलाई भन्छु पनि,  हामी मधेसी होइनौं । मधेसी भनेको छुट्टै भाषा, संस्कृति भएको समुदाय हो । हामी त पहाडबाट झरेका तराईवासीमात्र हौं ।  मधेसी भन्नु र तराईबासी भन्नुमा फरक छ । यस्ता कुरा नबुझ्दा पनि जटिलता पैदा भइरहेको छ ।

मैले अखबारमा पढेर थाहा पाएँ । एमाले अध्यक्ष केपी ओलीले ६४ वर्ष पुगेको अवसरमा भएको जन्मोत्सव कार्यक्रममा भनेछन्,  म मुलुकलाई ट्क्र्याउन दिन्नँ ।  मुलुक टुक्र्याउने कुरा यहाँ कहाँ भएको छ ? कसले गरेको छ ? संघीयता भनेको देश टुक्र्याउने कुरा होइन । झापा मोरङजस्ता जिल्लाहरू तलमाथि हुन्छन् भने के भो त ? जिल्ला काट्नै दिन्नँ, छुनै दिन्नँ भनेर संघीयता हुँदैन । यो सोचको समस्या हो । पूर्वका तीन जिल्ला, पश्चिमका दुई जिल्ला छुनै दिन्नँ भनेर हुँदैन । अहिले  ओपन इन्डेड  (खुल्ला) भएर संघीयताको कुरा गर्ने हो । 

अब हेर्नुस्, माओवादीले मधेसीलाई, दलितलाई, आदिवासी जनजातिलाई सम्बोधन गरेर त्यत्रो ठूलो शक्ति आर्जन गर्& यो । अर्कोतिर जनजाति बुद्धिजीवीहरूले पनि & बाहुनवाद बाहुनवाद&  भनेर आक्रामक रूपमा खेदो गरे । धेरै खेदेपछि प्रतिकार त भइहाल्छ ।

तर नामांकन र सीमांकन कसरी टुंग्याउने त ? सत्तासीन दलहरूबाट त संघीयतै थाती राख्ने कुरा पनि आएको छ नि ?

यहाँ उल्टो काम भइरहेको छ । पहिले संघीयताबारे समझदारी गर्नुपर्& यो । अनि त्यो आधारमा प्रदेशको नाम तोक्ने, सीमा तोक्ने हो । विज्ञहरूले यो काम गर्छन् । उनीहरूलाई जातजाति, पहिचान, भाषाभाषी आदि मिलाउनुस् भनेर आधार दिने हो । त्यो चाहिँ नगर्ने अनि पहिल्यै भटाभट नक्सा कोरेपछि यस्तै हुन्छ नि । जस्तो कि थरुहट नै दिन्नँ भन्ने पाराले कुरा गरेपछि मिल्दैन नि । थरुहट नाम दिँदा के बिग्रन्छ ? म लिम्बुवानको मान्छे हुँ । पहिल्यैदेखि लिम्बुवान नै भनिँदै आएको छ । अब लिम्बुवान, किरात, मगरात नाम दिँदा पहिचान पाउने हो । अरु त के हुन्छ र ?

भन्न त नेपालमा सयौं जातजाति छन्, उनीहरू सबैलाई राज्य र नाम कहाँ दिन सकिन्छ पनि भन्छन् । संघीयता भन्नासाथा सबै जातजातिलाई राज्य दिने भनेको होइन । साना जातजातिलाई प्रदेशभित्र पहिचान झल्किने नाम, स्वायत्तता र क्षेत्र दिने हो । प्रदेशभित्र उनीहरूको उचित व्यवस्थापन गर्ने, समावेशी गर्ने हो । उनीहरूका स्थानीय एकाइहरू पनि बन्न सक्छन् ।

यस्तो कुरा गर्दा तपाईंलाई  जातिवादी  भन्ने आरोप लाग्दैन ?

एकथरि  कन्जरभेटिभ हरूले मलाई त्यस्तो आरोप लगाउँछन् ।  तपाईंहरूले पनि उचालिरहनुभएको छ  भन्छन् । तर भन्छन् भनेर डराउनु भएन नि । अहिलेको जमानामा  इथ्निक इस्यु लाई बेवास्ता गर्न मिल्दैन ।

हामी आफ्नो कम्प्युटरको  पासवर्ड समेत आफ्नो गाउँ, खोलानाला आदिको राख्ने गर्छौं । त्यो भनेको आफ्नो जन्मथलोप्रतिको आत्मीयता हो । म अहिले पनि आफू पढेको स्कुलका लागि काम गरिरहेको छु । अलि ठूलो स्तरमा कुरा गर्दा झापालीलाई भेटें भने  ए तपाईं पनि झापाली !  भनेर खुसीले धाप मार्छु । भारतमा जाँदा मलाई  आप तो इन्डियन लगते हों  भन्छन् तर म तत्काल  नहीं मै नेपाली हुँ  भन्छु । विदेशतिर जाँदा मलाई  तिमी भारतीय हौ  भनेर सोध्छन्, म  नेपाली हुँ  भन्छु । यी सबै  आइडेन्टिटी  हुन् नि । पहिचान भनेको त यस्तै आत्मीयता न हो । अनि पहिचानबाट किन तर्सिनु ?

एकथरि & कन्जरभेटिभ& हरूले मलाई त्यस्तो आरोप लगाउँछन् । & तपाईंहरूले पनि उचालिरहनुभएको छ&  भन्छन् । तर भन्छन् भनेर डराउनु भएन नि ।तर धर्मनिरपेक्षताका साथै भाषा र जातिका अधिकारको कुरा गर्दा तर्सिनेहरू त छन् नि ?
 हिन्दू स्टेट  हुनुपर्छ भन्नेहरूलाई बीपीले यस्तो कुरा गर्नु  फ्रड  हो भन्नुहुन्थ्यो । बीपीले अन्तर्वार्तामै दिनुभएको छ । मैले यो कुरा मेरा पुस्तकहरूमा पटकपटक गरेको छु । हर्क गुरुङलाई  कम्युनल  भनेर आरोप लगाउने समाज यही हो । नेपालमा लहैलहैमा लाग्नेहरू धेरै भए, गम्भीर अध्ययन गरेर धारणा बनाउनेहरू ज्यादै कम भए । हाम्रा बुद्धिजीवी, पत्रकार सबै हावामा दगुरिरहेको देख्छु म । राजनीतिकर्मी त हावामा कुद्ने नै भए । कानै नछामी कागको पछि लाग्नेहरूलाई के भन्नु खै ?

हामी बुद्धिजीवीहरू पनि पार्टीका मान्छे बढी भयौं । पार्टीको कुरा बोक्यो, हिँड्यो !  इथ्निसिटी  भनेको के हो ? विश्वको  ट्रेन्ड  के छ ? त्यो नहेर्ने अनि एउटा तम्तयार धारणा बोकेर हिँड्ने खालका बढी भएका छौं हामी ।

संघीयताबारे किन यस्तो गलत भ्रम पैदा भयो त ?

संघीयता एउटा  वेभ को रूपमा आयो । हाम्रा नेताहरूले संघीयता बुझेकै थिएनन् । अहिले पनि बुझ्ने कोसिस गरिरहेका छैनन् । महेन्द्रको पालामा नेपाललाई उत्तर दक्षिण चिरिएको थियो । नेपालको राजनीतिमा मधेसीहरूको प्रभाव बढ्ला भनेर उनले त्यसो गरेका थिए । अहिले पनि ठाडो चिरा पार्ने कुरा हुँदैछ ।

अब हेर्नुस्, माओवादीले मधेसीलाई, दलितलाई, आदिवासी जनजातिलाई सम्बोधन गरेर त्यत्रो ठूलो शक्ति आर्जन गर्& यो । यो कुराले अरु पार्टीहरू तर्सिए, आतंकित भए । अर्कोतिर जनजाति बुद्धिजीवीहरूले पनि  बाहुनवाद बाहुनवाद  भनेर आक्रामक रूपमा खेदो गरे । धेरै खेदेपछि प्रतिकार त भइहाल्छ । अनि आत्मरक्षाका लागि क्षेत्री समाज बन्न थाल्यो, बाहुन समाज बन्न थाल्यो । यसले गर्दा पनि वातावरण धमिलिन पुग्यो ।

पहिले पहिले त मध्यमवर्गले  डेमोक्रेसी  चलाएको हुन्छ भनिन्थ्यो तर अब त्यस्तो छैन । राजनीति तल्लो वर्गसम्म पुगिसक्यो । अब चुनाव गर्ने, सरकार बनाउनेखालको औपचारिक लोकतन्त्रले मात्र पुग्दैन, जनमुखी लोकतन्त्र नै चाहिन्छ ।
राज्यमा बाहुनहरूको  डोमिनेसन  थियो । अहिले पनि छ । त्यसलाई सच्याउनैपर्छ तर आक्रामक रूपमा सच्याउन खोज्दा आत्मरक्षाका खातिर उनीहरूले पनि  रियाक्सन  गर्न पुगे । उनीहरू विस्तारै मत्थर हुन्छन्, शिथिल हुन्छन् ।

नेपालको संघीयतामा भारत र चीनबीचको द्वन्द्वले पनि अप्ठेरो परेको हो भनिन्छ नि ?

यी सब हावा कुरा हुन् । त्यस्तो केही पनि छैन । उनीहरूको  कन्सर्न  नहुने कुरा भएन तर  इम्पोजिसन  छैन । नेपालको राजनीतिबारे चीन र भारत एकैठाउँमा छन् नि ।  सहमति गर  भन्ने ठाउँमा दुवै मुलुक छन् । राष्ट्रसंघका ५ शक्तिराष्ट्रहरू चीन, रुस, अमेरिका, बेलायत र फ्रान्सका साथै भारतसहित ६ शक्तिराष्ट्रका प्रतिनिधिहरूले भेटेरै प्रधानमन्त्रीलाई सहमतिमा संविधान जारी गर भनेका छन् । नेपालमा शान्ति, स्थायित्व र विकास भएन भने चीन र भारतलाई दुवैलाई असर गर्छ नि । उनीहरू अहिले सीमा समस्या समाधान गर्न भित्रभित्रै काम गरिरहेका छन् । सायद मोदीको चीन भ्रमणका क्रममा केही प्रगति पनि होला । उनीहरूका लागि त आर्थिक स्वार्थ ठूलो भइसक्यो । यो संविधानसभामा भइरहेको होहल्ला चाँडो समाधान हुनुपर्छ भन्ने ठाउँमा छन् उनीहरू ।

यो त हस्तक्षेप भएन र ?

जनतालाई राम्ररी मिलाऊ, थिचोमिचो नगर, समाधान गर, पछाडि परौला भनेर कसैले भन्छ भने त्यो सल्लाह दिनु नराम्रो कुरा होइन । म त उनीहरूले जनमुखी कार्यक्रमहरू ल्याऊ भनेर  इम्पोज्  गरुन् भन्छु । हाम्रो हितका लागि कसैले भन्दैछ भने के को हस्तक्षेप ?

उनीहरूले विखण्डनलाई प्रोत्साहन गर्न खोज्दैछन् भन्ने आरोप पनि छ नि ?

के को विखण्डन ? आफू सिन्को नभाँच्ने अनि अरुलाई विखण्डनकारी भनेर हुन्छ ? विखण्डन त त्यतिखेर हुन्छ जब तपाईं जनताका लागि केही गर्नुहुन्न । यस्तै गन्जागोल हुने हो भने अतिवाद झन् बढेर जान्छ ।

अहिले देखिएको द्वन्द्व लोकतन्त्रको पुनः परिभाषाका लागि भइरहेको जस्तो लाग्दैन ?

मेरो कुराचाहिँ के भने अबको  डेमोक्रेसी  मध्यमवर्ग (मिडिल क्लास)ले मात्र धान्न सक्दैन । पहिले पहिले त मध्यमवर्गले  डेमोक्रेसी  चलाएको हुन्छ भनिन्थ्यो तर अब त्यस्तो छैन । राजनीति तल्लो वर्गसम्म पुगिसक्यो । कति भने उनीहरू अहिले नै बलिया भइसकेका छैनन् । अब सामाजिक न्याय, आर्थिक न्यायको कुरा नगरीकन हुँदैन । अब चुनाव गर्ने, सरकार बनाउनेखालको औपचारिक लोकतन्त्रले मात्र पुग्दैन, जनमुखी लोकतन्त्र नै चाहिन्छ ।
