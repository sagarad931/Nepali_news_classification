
डा. अन्नपूर्णानन्द दाससदस्यसचिव, राष्ट्रपति चुरे–तराई मधेस संरक्षण विकास समिति
नेपालको कुल जनसंख्याको ठूलो हिस्सा चुरे आसपास छ र चुरेमै निर्भर पनि छ । मुलुकको सबैभन्दा कान्छो पहाडका रूपमा परिचित चुरेको भू–वनावट निकै कमजोर छ । पछिल्लो समय चुरे दोहनका कारण भइरहेको आर्थिक सामाजिक, भौगालिक, प्राकृतिक तथा मानवीय क्षतिले आम सरोकारवाला चिन्तित छन् । तत्कालीन राष्ट्रपति रामवरण यादवले चुरे विनाशप्रति निकै चिन्ता व्यक्त गरेपछि आव ०६६/६७ बाट यसको संरक्षणका लागि औपचारिक कार्यक्रम सुरु भए पनि र प्रभावकारिता देखिन सकेको छैन । २०७१ असार २ गते ‘राष्ट्रपति चुरे–तराई–मधेस संरक्षण विकास समिति’ गठन भएपछि यसलाई राष्ट्रिय गौरवको आयोजनाअन्तर्गत राखेर कार्यक्रम सञ्चालन हुँदै आएको छ । चुरे बचाउन सरकारले वार्षिक झन्डै २ अर्ब रुपैयाँ बजेट विनियोजन गर्दै आइरहेको छ । चुरे कार्यक्रमको भावी रणनीतिसहित २० वर्षे गुरुयोजनाको मस्यौदा तयार गरिएको बताउँछन् समिति सदस्य–सचिव डा. अन्नपूर्णानन्द दास । दासले वन व्यवस्थापन विषयमा लन्डनबाट स्नातकोत्तर गरेका छन् भने लन्डनबाटै बाँसको सामाजिक तथा आर्थिक पक्षको विषयमा विद्यावारिधि गरेका हुन् । २०४३ सालमा सरकारी सेवामा प्रवेश गरेका उनी यसअघि वन विभाग, वनस्पति विभाग, राष्ट्रिय निकुञ्ज तथा वन्यजन्तु संरक्षण विभागको महानिर्देशक भइसकेका छन् । दाससँग चुरे दोहनले निम्त्याएका समस्या, संरक्षणमा सरकारको पहल तथा भावी रणनीतिको विषयमा कारोबारकर्मी प्रगति ढकालले गरेको कुराकानी :
चुरे संरक्षणका लागि अहिलेसम्म समितिले के ग¥यो ?
पहिलो काम त चुरे क्षेत्रको २० वर्षे गुरुयोजनाको तयार गर्ने काम भयो । अहिले गुरुयोजनाको अन्तिम मस्यौदा तयार भइसकेको छ । यो ठूलो उपलब्धि मान्न सकिन्छ । चुरेमा १६४ सिर्जित नदीहरू छन् त्यीमध्ये तत्काल अहिले ४१ वटा नदी संरक्षणको काम भइरहेको छ । वृक्षारोपणका काम सम्पन्न भइरहेका छन् । चुरे क्षेत्रमा तालतलैया, जसको हैसियत पनि ह्रास भइरहेको छ, ती तालको व्यवस्थापन तथा पाोखरी निर्माणको काम पनि थालनी भसकेको छ । चुरेमा खुला चरिचरणमुक्त, सुधारिएको गोठ, बायोग्यास जडानलगायतका काम भइरहेकोे छ ।
चुरे संरक्षणको एजेन्डा मुख्य रूपमा उठ्न थालेको एक दशक भइसक्यो, कति नीतिहरू पनि बनिसके । तर, चुरेको समस्या त ज्यूँका त्यूँ नै छ । नीति खराब हो कि नियति ?
चुरे क्षेत्रको बढ्दो विनाश रोक्नका लागि पछिल्लो १ दशकदेखी नै चुरे संरक्षणको एजेन्डाहरू उठ्न थालेका हुन् । जब चुरेको विनाश बढ्दै गयो, चुरेको अतित्व नै खतरामा पर्ने संकेत देखिन थाल्यो अनि संरक्षणको सबैको चासो र ध्यान गएको हो । चुरेका समस्या ज्यूँका त्यूँ छन् जस्तो लाग्नु स्वाभाविक पनि हो । किनभने चुरे संरक्षणका लागि जति पनि कामहरू भइरहेका छन्, ती कामको प्रभाव तत्काल देखिँदैन । यति धेरै विनाश भएको चुरेलाई पुरानै अवस्थामा फर्काउन त समय लाग्छ नै । किनकि यो एकैपटक हुँदैन । तर, हामीले चुरे संरक्षणका लागि सञ्चालन गरिएका र्कायक्रमहरू प्रभावकारी छन्, जसको नतिजा हेर्न अलि समय लाग्न सक्छ ।
अर्को महत्वपूर्ण प्रसंग उठ्यो । चुरेका नीति तथा नियति दुवै खराब छन् । जसका कारण संरक्षणका प्रभावकारी कार्यक्रम सञ्चालन गर्नका लागि केही बाधा पनि सिर्जना गरिरहेको अवस्था छ । वनविनाशकै कारण चुरे दोहन भएको हो । चुरेको भू–वनोट कमजोर छ । त्यसमाथि अवैध रूपमा क्रसर उद्योग राखेर अनियन्त्रित तरिकाले ढुंगा गिट्टी उत्खनन भइरहेको छ । नीति पनि खराब नै छ । चुरेसम्बन्धी कति नीति बनेका छन् तर कार्यान्वयन नभएका पनि छन् । कार्यान्वयनमा प्रभावकारिता पनि देखिएको छैन । घरीघरी नीति नै परिवर्तन गराइन्छ, जसले गर्दा हामी नै दोधारमा हुन्छौं । कस्तो अलमल बनाइदिन्छ त्यसलाई कसरी सही नीति भन्ने ?
चुरेका एजेन्डा प्राकृतिक हुन् कि राजनीतिक ?
प्राकृतिक पनि हुन राजनीतिक पनि हुन् । अझ यसमा भौगोलिक, सामाजिक र आर्थिक एजेन्डा थप्नुपर्छ । आधाभन्दा बढी जनसंख्या चुरे क्षेत्रमा नै बसोबास गर्दै आइरहेका छन् । झन्डै पौने करोड बसोबास छ चुरेमा । अवैध रूपमा बस्ती पनि बसालिएको छ । अतिक्रमण पनि भएको छ । तसर्थ यो राजनीति मुद्दा पनि हो ।
चुरे विनाशका कारण प्राकृतिक रूपमा ठूलो नोक्सान ल्याउँछ । भूक्षयीकरण, बाढीपहिरोलगायतका प्राकृतिक घटनाहरू पनि निम्तिन्छ । तसर्थ यो मुद्दा प्राकृतिक पनि हो । मानवीय मुद्दा पनि हो । चुरे विनाशका कारण मानवीय जीवनशैली परिवर्तन भएको छ । मानिसको जीविकोपार्जनसँग सम्बन्धित छ ।चुरे दोहनका कारण तराईमा बाढीको समस्या आएको भन्ने पनि छ, हो ?
चुरेको हैसियत बिग्रँदा विभिन्न समस्या देखा पर्दै आएको छ, जसमध्ये एउटा समस्या भनेको बाढी आउनु हो । बढ्दो ढुङ्गागिट्टी उत्खनन, वन विनाशलगायतका प्रमुख कारणले गर्दा चुरेमा नदीहरूमा बाढी आउने समस्या देखिएको हो ।
चुरे दोहनका कारण हुने सामाजिक आर्थिक तथा प्राकृतिक क्षतिहरू के हुन् ?
चुरे दोहनका कारण सामाजिक, आर्थिक तथा प्राकृतिक रूपमा धेरै क्षति पु¥याएको छ । पानीको मुहान सुक्ने, नदीको पानी सतहमुनिबाट बग्ने जुन खालको समस्या छ, यसले कृषिमा असर पु¥याएको छ । भू–क्षय, बाढी–पहिरोका कारण त्यहाँको खेतीयोग्य जमिनको उर्वरा शक्तिमा ह्रास आइरहेको छ । बालीनाली विनाश गरिरहेको छ । यसले समग्र देशको अर्थतन्त्रलाई प्रभाव पारेको छ ।
क्षयीकरण हुने समस्या चुरेमा बढी छ । बाढीका कारण प्राकृतिक सम्पदाको विनाश, वनविनाश अन्य जैविक विविधतामा ह्रासलगायतका समस्या आउनु स्वाभाविकै हो । यसले प्राकृतिक रूपमा अप्रिय क्षति पु¥याइ नै रहेको छ । विभिन्न समस्याका कारण चुरे क्षेत्रमा बसोबास गर्न उचित नलागेर बसाइँ सर्ने प्रवित्ति बढ्न सक्छ । त्यो सामाजिक समस्या हो ।
संरक्षणका दीर्घकालीन रणनीति के छन् ?
वनविनाशका कारण चुरे क्षेत्रको पनि विनाश भएका हो । हैसियत बिग्रिएको वनलाई कसरी व्यवस्थापन गरेर अगाडि बढाउने, तालतलैको संरक्षण गर्नेपर्छ भनेर लागेका छौं  । अन्य क्षेत्रमा जस्तो चुरे क्षेत्रमा अध्ययन अनुगमन प्रभावकारी रूपमा अगाडि बढ्न सकेको अवस्था छैन । अध्ययनलाई कसरी प्रभावकारी रूपमा अगाडि बढाउने भनेर योजना बनाएका छौं । यसका लागि हामीले विभिन्न विश्वविद्यालय, राष्ट्रिय प्राकृतिक संरक्षण कोष, कृषि अनुसन्धान परिषद्, राष्ट्रिय विज्ञान तथा प्रविधि प्रज्ञा प्रतिष्ठान (नास्ट) लगायतका निकायहरूलाई समावेश गराउँछौं । उहाँहरूलाई समावेश गरेर चुरेको विस्तृत तथा व्यवस्थित अध्ययन–अनुसन्धानको गतिविधिलाई तीव्र रूपमा अगाडि बढाउने लक्ष्य छ ।
नदी प्रणाली सुधारका लागि के गर्दै हुनुहुन्छ ?
चुरे क्षेत्रका नदी प्रणालीहरूमा काम गर्ने मुख्य लक्ष्य छ । १ सय ६० नदीमध्ये ६० वटा नदी प्रणाली नियन्त्रण गर्ने काम आगामी ५ वर्षभित्र सक्ने योजना छ । संगठनात्मक विकास, मानवस्रोतको विकास, गुरुयोजना कार्यान्वयनको योजना, चुरेकेन्द्रित ऐन बनाउने योजनालगायतका हाम्रो दीर्घकालीन योजना छ । चुरेमा मुख्यतया क्षयीकरणको समस्या छ । समयमा नै रोकथामका प्रभावकारी कार्यक्रम सञ्चालन गर्नका लागि चुरेको छुट्टै ऐन आवश्यक पर्छ । नीतिको आधारमा मात्रै त काम गर्न सकिन्न । चुरेमा देखिएको समस्याहरूलाई सामना गर्दै अगाडि बढ्नेछौं । नदीकिनारमा बनाइने संरचना कस्तो हुनुपर्ने, पहिरो नियन्त्रणका गतिविधिलाई कसरी सञ्चालन गर्ने भन्ने खाका तयार गरिनेछ ।
चुरे संरक्षण कार्यक्रम राष्ट्रिय गौरवको आयोजनामा पर्न सफल भएको छ, वार्षिक झन्डै २ अर्ब रुपैयाँ बजेट विनियोजन पनि हुँदै आएको छ । चुरेको लगानी बालुवामा पानी भन्ने आरोप छ नि ?
चुरे कार्यक्रमको प्रभावकारिता बढिरहेको छ । बालुवामा पानीजस्तो भएको छ भन्न मिल्दैन । सदन र व्यवस्थित रूपमा राष्ट्रिय गौरवको आयोजनामा राखेर कार्यक्रम लागू भएको त दुई वर्ष मात्रै त पूरा भयो । जनताबाट चुरे संरक्षणका कार्यक्रमको माग बढ्दो छ । अहिले चुरे क्षेत्रको बजेट १ अर्व ८८ करोड रुपैयाँ विनियोजन भएको छ । तर, सर्वसाधारणबाट कार्यक्रमको माग भने निकै बढेको देखिन्छ । आर्थिक वर्ष ०६७/६७ मा २५ करोड बजेट विनियोजन गरेर यो कार्यक्रम सुरु गरिएको हो । जिल्लास्तरमा आनुगमन गर्न जाने भए स्थानीयहरूले काम त यस्तो पो हुनुपर्छ भन्छन् । कामको प्रभावकारिता छ ।
चुरे कार्यक्रम जिल्लास्तरमा पु¥याउनका लागि तपाईंहरूको आफ्नै संरचनागत विकास त हुन सकेको छैन, करिब आठवटा सरकारी निकायबीच समन्वय गर्दै आउनुभएको छ, समन्वयमा चुनौती छ कि छैन ?
एउटाभन्दा बढी संरचना हुनेबित्तिकै समन्वमा केही न केही त चुनौती आइनै हाल्छ । तर, एकदम सहज परिस्थिति छ, समन्वयमा धेरै चुनौती खड्किएको छ भन्न पनि मिल्दैन । जिल्लास्तरबाट सबै निकायबाट एकीकृत योजनाहरू आइरहेका छन्, जसका आधारमा केन्द्रमा कार्यक्रम बनाउन सजिलो भएको छ । पछिपछि चुरेकै छुट्टै संरचना विकास हुन पनि सक्छ ।
चुरे कार्यक्रमको गुरुयोजना बनाउने प्रक्रिया कहाँ पुग्यो ?
प्राविधिक कारणले चुरेको गुरुयोजना बनाउने काम अलिकति ढिला भयो । तर यसको अन्तिम मस्यौदा तयार भइसकेको अवस्था छ ।
गुरुयोजनामा कस्ता कुरा समावेश गराइएका छन् ?
गुरुयोजनाको मस्यौदामा आगामी २० वर्षसम्म चुरे क्षेत्रमा सञ्चालन गरिने कार्यक्रमको दीर्घकालीन रणनीति र आवश्यक पर्ने अनुमानित लागतसमेत उल्लेख गरिएको छ । मस्यौदाको तथ्यांकअनुसार आगामी २० वर्षसम्ममा चुरे क्षेत्रमा करिब २ खर्ब ५० अर्ब लागत लाग्ने अनुमान गरिएको छ । मस्यौदाअनुसार पहिलो ५ वर्षका लागि ५ वर्ष छुट्टिने गरी मुख्य कार्यक्रम तथा प्रशासनिक तर्फको लगानीसमेत अनुमान गरिएको छ । अनुमानअनुसार पहिलो वर्ष ९ अर्ब ८७ करोड, दोस्रोमा १८ अर्ब ५२ करोड, तेस्रोमा २१ अर्ब ५० करोड, चौथो वर्ष १८ अर्ब ६१ करोड र पाँचौं वर्ष १३ अर्ब ९ करोड लगानी आवश्यक गर्ने प्रारम्भिक अनुमान छ ।
चुरे क्षेत्रमा नदी नियन्त्रण गरिने, अतिक्रमण नियन्त्रण, क्षतिग्रत सार्वजनिक भूमि पुनरुत्थान, चरिचरण नियन्त्रण, व्यावसायिक पशुपालन, भिरालो भूमिमा बहुवर्षीय बाली विस्तार, जैविक विविधता संरक्षण तथा वन र सीमसार क्षेत्र व्यवस्थापन, वर्षाको पानी संकलन तथा भूमिगत जल पुनर्भरण र सतहमुनिको पानी उपयोगलगायतका रणनीतिहरू समावेश गराइएको छ ।
वातावरणमैत्री पूर्वाधार निर्माण नदीजन्य पदार्थ उपयोग व्यवस्थापन तथा संवेदनशील क्षेत्रमा रहेका बस्ती व्यवस्थापन, वन डढेलो नियन्त्रण र एकीकृत नदी प्रणली स्रोत विकास कार्ययोजना, नदी किनारा स्थिरीकरण तथा किनार आसपासमा हरितपेटिका विस्तार, जलवायु अनुकूलन, आकस्मिक प्रकोप विस्तार, वैकल्पिक ऊर्जा प्रवद्र्धन, चुरेसम्बन्धी ऐन, नीति–नियम, कार्यनीति तथा मार्गदर्शन र निर्देशिका बनाउने कुरा समावेश गराइएको छ ।
चुरेका ढुंगा गिट्टी उत्खनन गर्ने प्रक्रिया कहिले रोक्न कहिले खोल्ने गर्नुभएको छ, वातावरणीय प्रभाव मूल्यांकन तथा वातावरणीय परीक्षणको प्रक्रिया पनि खुकुलो भएको हो ? राजनीतिक दलको दबाबका कारण सरकारबाटै चुरे दोहनलाई टेवा पुग्ने काम भएको हो ?
चुरेको ढुंगागिट्टी उत्खनन हुनुपर्छ भनेर केही राजनीतिक दलमा आबद्ध व्यक्तिहरूले भन्दै पनि आइरहेका छन् । यो सत्य हो । ढुंगागिट्टीलाई राज्यको आम्दानीका स्रोत सम्झिने चलन छ । अनियन्त्रित ढुंगा, गिट्टी उत्खनन गर्दा चुरे दोहन हुने र आर्थिक तथा भौगोलिक रूपमा हुने क्षतिका बारेमा परिकल्पना गरिँदैन । चुरे संरक्षका लागि अर्बौं लगानी गर्ने तर राज्यको आम्दानी बढाउन ढुंगा–गिट्टी उत्खनन बढाउनुपर्छ भन्ने ? मानिसहरूकै नियतिलाई कन्ट्रोल गर्न चुनौती पो देखियो । नियमहरू परिवर्तन हुँदै गएका छन् । राजनीतिक दलका नेताहरूकै दबाब भनौं या पहलमा यी नियमहरू परिवर्तन गराइन्छ । वातावरणीय प्रभाव मूल्यांकन तथा वातावरणीय परीक्षणको प्रक्रिया परिवर्तनका कारण अप्ठ्यारो बनाएको छ । चुरेको छुट्टै ऐन भएपछि सबै समस्या समाधान होला कि !
चुरेमा अवैध रूपमा क्रसर उद्योग सञ्चालन गर्ने उद्योगीहरूलाई पनि राजनीतिक दलको संरक्षण छ रे, समितिमा चाहिँ दबाब आउँदैन ?
कहिलेकाहीं यस्तो दबाब पनि आउँछ, नआउने होइन ।
अनुगमन गर्नुभएको छैन अवैध क्रसर उद्योगको ?
अनुगमन त गरेकै छौं । अझ प्रभावकारी बनाउन आवश्यक छ ।
चुरेलाई जैविक विविधताको खानी भनिन्छ, जैविक विविधताको उपयोग र संरक्षणलाई एकैसाथ लैजाने रणनीति के छ ?
चुरे जैविक विविधताको खानी पक्कै पनि हो । राष्ट्रिय निकुञ्जहरूको हकमा बाहेक वन्यजन्तु कहाँ कति छन्, जानकारी छैन । चुरे क्षेत्रमा १३ भन्दा बढी परिस्थितिकीय प्रणाली छन् । जैविक विविधताको संरक्षण र जैविक विविधताबाट लिन सकिने न्यायोचित लाभ लिने कार्यक्रम लागू गर्ने भन्ने योजना छ ।
स्थानीयलाई सहभागिता नगराई, समुदायलाई बाहिर राखेर सञ्चालन गरिएको चुरे कार्यक्रमले सार्थकता पाउला ?
समुदायलाई पनि समेटेका छौं । जिल्लास्तरमा समुदायले नै काम गरिरहेका छन् । केन्द्रमा भ्रम छ, तर जिल्लामा छैन । जिल्ला स्तरका स्थानीयहरूको भ्रम विस्तारै हटिरहेको छ । बुझाइको कमजोरी हो । स्थानीयलाई पाखा लगाएर यो कार्यक्रम अगाडि बढाउनै सक्दैनौं । उनीहरूलाई कसरी जीविकोपार्जनमुखी क्रियाकलापमा सहभागिता गराउन सकिन्छ भन्ने विषयमा हामीले छलफल पनि अगाडि बढाएका छौं ।
समिति र फेकोफनको विवाद कहाँ पुग्यो ?
