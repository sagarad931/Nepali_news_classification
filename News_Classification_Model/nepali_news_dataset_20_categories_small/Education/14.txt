
﻿भाद्र २३, भक्तपुर । परीक्षा नियन्त्रण कार्यालय सानो ठिमीले एस.एल.सी. पुरक मौका परीक्षाको परीक्षा फल सार्वजनिक गरेको छ । परीक्षामा ७८ हजार ४ सय ५३ जनाको अर्थात ६५.२२ प्रतिशत विद्यार्थी उत्तीर्ण भएको परिक्षा नियन्त्रक विष्णु बहादुरले जानकारी दिनु भयो । कुल १ लाख २० हजार ३ सय १७ जना परीक्षार्थी सहभागी रहेको परीक्षामा २ हजार १ प्रथम श्रेणीमा, ५९ हजार ८६ दोस्रो श्रेणीमा र १७ हजार ३ सय ६६ जना तृतीय श्रेणीमा उत्तीर्ण भएका छन् । २०७० सालको एस.एल.सी. परीक्षामा बढीमा २ विषय सम्म अनुत्तीर्णहुने परीक्षार्थीका लागि मौका परीक्षा सञ्चालन भएको हो ।
