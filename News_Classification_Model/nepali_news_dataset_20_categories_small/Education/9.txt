
﻿भाद्र ११, काठमाण्डौं । शिक्षामन्त्रालयले नक्शाङ्कन नगरी पहुँचको आधारमा मेडिकल कलेज खोल्ने मनसाय पत्र प्रदान गरेको पाइएको छ । मन्त्रालयले २०६१ देखि ७० सम्म १६ वटालाई मनसाय प    त्र प्रदान गरेको छ । कलेज संचालनको स्वीकृति र मनसाय पाएका मेडिकल कलेज १३ जिल्लामा मात्र सिमित छन् । त्यसमा काठमाण्डौंमा मात्रै ७ वटा रहेका छन् । कठमाण्डौंमा अहिले नै पाँचवटा मेडिलक कलेज संचालनमा छन् । मानसाय पाएका सहित सबैले स्वीकृति पाए उपत्यकाको काठमाण्डौं र ललितपुरमा मात्रै १४ वटा मेडिकल कलेज हुनेछन् । सरकारले गठन गरेको मेडिकल कलेज उच्च स्तरीय राष्ट्रिय मापदण्ड सिफरिस समितिले समेत नक्शाङ्कन नगरी सन्तुलित विकास भौगोलिक अवस्थिति र जनसंख्यालाई आधार नबनाई मनसाय प्रदान गरेको निष्कर्ष निकालेको छ । 
