
﻿वैकल्पिक व्यवस्थापन नभएपछि राष्ट्रिय पुस्तकालय दुई महिनादेखि ठप्प छ । वैशाख १२ को भूकम्पले हरिहर भवनस्थित पुस्तकालय भवन ध्वस्त भएपछि डेढ लाख पुस्तक बोरामा पोका पारेर राखिएको छ । तर बर्षातका कारण दुई सय वर्ष पुराना महत्वपूर्ण पुस्तक बिग्रिन सक्ने खतरा छ ।

 सबै पुस्तक पाँचहजार बोरामा पोका पारेर ओतमा राखेका छौं,  पुस्तकालय प्रमुख यादवचन्द्र निरौलाले कान्तिपुरसित भने,  सबै खाले पुस्तक बोरामा राख्दा त्यसको जनत हुन नसक्ने हाम्रो ठम्याइ छ । तर सरकारले वैकल्पिक व्यवस्था नगरिदिएसम्म ती पुस्तकहरुलाई व्यवस्थित गर्ने कुनै उपाय पनि छैन । 

भूकम्पपछि राष्ट्रिय पुस्तकालयका सबै पुस्तक ज्ञानेश्वरस्थित महेन्द्र भवन उच्चमाविको दुईवटा खाली कोठामा चाङ लगाएर राखिएका छन् । कर्मचारीहरु भने हरिहर भवन परिसरमा रहेको राष्ट्रिय पुस्तकालयकै बाल शाखको एकतले भवनमा रहेका छन् । कान्तिपुर दैनिकमा समाचार छ ।
