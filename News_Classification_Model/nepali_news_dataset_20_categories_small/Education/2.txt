
﻿आज असार ३० गते नेपाल शैक्षिक गणतान्त्रिक मञ्चले भावी संघर्षको कार्यक्रम सम्वन्धमा गरिएको अन्तरक्रिया कार्यक्रममा बोल्दै नेकपा माओवादीको पोलिटब्यूरो सदस्य हरिभक्त कडेलले भन्नु भयो । नेपालको शैक्षिक क्षेत्रमा दलालीकरण भयो र यो जागीर मुखी मात्र बन्यो । शैक्षिक क्षेत्रको मुख्य समस्या यही हो । यसको अविलम्ब अन्त्य गर्नु पर्छ । शिक्षा अनिवार्य र निःशुल्क हुनु पर्दछ । शैद्धान्तिक सहमति मात्र गरेर पुग्दैन ब्यवहारमा लागु गर्नु पर्छ । जनता प्रति राज्य सधै अनुदार छ । शिक्षाको जिम्मेवारीबाट पन्छेको छ । शिक्षामा भएको कम्पनी ऐन तुरन्तै खारेज गर्नु पर्दछ । शिक्षामा विविधता हुनु हुदैन । शिक्षा सेवा हो यो ब्यापार होईन । शिक्षामा भएको चरम ब्यापारीकरणको चर्को विरोध गर्नु पर्छ । शैक्षिक क्षेत्रमा रहेका सबै शिक्षकहरुको महासंघ बनाउने कुरा राम्रो छ । शैक्षिक क्षेत्रमा काम गर्ने कर्मचारीहरुलाई निजामति सरह दरवन्दी कायम गरी सेवा सुविधा दिनु पर्छ र उनीहरुको समस्या सदाको लागि हल गर्नु पर्छ । शैक्षिक क्षेत्रमा काम गर्ने सबै खालको शिक्षक र कर्मचारीहरुलाई जतिबेला मनलाग्यो पेटमा लात हान्ने काम अविलम्ब रोक्नु पर्छ । तत्काल नेपालको शैक्षिक क्षेत्रमा गर्नु पर्ने कार्यहरु हुनु । 

 
