
﻿अमेरिकी नेतृत्वको गठबन्धनले सिरियामा रुसले जारि राखेको हवाई आक्रमण रोक्न आग्रह गरेको छ । गठबन्धनले सीरियाका विपक्षी र नागरिक माथि लक्षित गरि रुसले निरन्तर हवाई आक्रमण गरेको भन्दै रोक्न आग्रह गरेको हो । अमेरिका, बेलायत, टर्की र साउदी अरबले आज  संयुक्त विज्ञप्ती जारी गर्दै रुसले जारि राखेको हवाई आक्रमणले सिरियाको स्थिती झन् विग्रने बताएका छन् ।

सिरियाको विपक्षी दलले पनि रुसले गरेको हवाई आक्रमणले धेरै क्षति पुगेको बताएको छ । हिजो साँझ यता रुसले १८ हवाई आक्रमण गरेको छ । रुसले अन्धाधुन्ध तरिकाले हवाई आक्रमण गरेको भन्दै अमेरिकाले आक्रोश व्यक्त गरिरहदा रुसले भने आफुहरुको आक्रमण प्रभावकारी भएको दाबी गरेको छ । यसैबीच, सिरियामा रुसले जारी राखेको हवाई आक्रमणका बारेमा फ्रान्स र रुसका राष्ट्रपतिबीच छलफल हुने भएको छ ।

फ्रान्सको राजधानी पेरिसमा हुने छलफलमा इस्लामिक स्टेट आईएस विरुद्धको कारवाहीलाई प्रभावकारी बनाउने विषयमा दुई मुलुकबीच छलफल हुन लागेको हो । 
