
﻿
अर्जेन्टिनाको उत्तरी प्रान्त लारिओजामा दुई हेलिकप्टर आपसमा ठोक्किदा ३ जना फ्रान्सेली खेलाडीसहित १० जनाको मृत्यु भएको छ।  फ्रान्सको राष्ट्रपति कार्यालयले जनाए अनुसार दुर्घटनामा धावक नाविक फ्लोरन्स आर्थुड, ओलम्पिक पदक विजेता  क्यामी  मुफत र बक्सर एल्याक्सिस वेस्टिनको ज्यान गएको छ। हेलिकप्टरबाट एक टेलिभिजन कार्याक्रम सुटिङ भइरहेको थियो। टिएफ वान च्यानलको सो कार्यक्रममा सेलेब्रेटीहरुलाई अपरिचित ठाउँमा छोडेर उनीहरुले कसरी खाना र बासको बन्दोवस्त गर्छन भन्ने कुरा हेलिकप्टरबाट खिच्ने गरिन्छ।  दुर्घटनाको कारण थाहा भएको छैन।

