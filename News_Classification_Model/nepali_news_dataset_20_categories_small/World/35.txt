
﻿संयुक्त राज्य अमेरिकाले सोनी पीक्चर्स इन्टरटेनमेन्ट नामको कम्पनी विरुद्ध गरिएको साइबर आक्रमणको जवाफमा उत्तर कोरिया विरुद्ध नयाँ नाकाबन्दी लगाएको छ। राष्ट्रपति बराक ओबामाले शुक्रबार तीनवटा उत्तर कोरियाली संस्था र दश जना विरुद्ध कारवाही गर्ने कार्यकारी आदेशमा हस्ताक्षर गरेका छन्। हाउसले भनेको छ, & यो उत्तर कोरियाको उत्तेजक, अस्थीरतावादी र दमनकारी कारवाहीको जवाफ हो। & उत्तर कोरियाको आणविक कार्यक्रमका कारण उत्तर कोरियामाथि लगाइएको अमेरिकी नाकाबन्दी कायमै छ। तर कुनै अमेरिकी कम्पनीमाथि साइबर आक्रमण हुँदा नाकाबन्दी लगाइएको यो पहिलोपटक हो। वाशिङटनस्थित बीबीसी संवाददाता रजनी विद्यानाथन् भन्छिन् - & व्यंगात्मक सिनेमा &#39;द इन्टरभ्यू पछि वाशिङटन र प्योङयाङबीचको तनावपूर्ण सम्बन्ध थप विग्रिन पुग्यो। राष्ट्रपति ओबामाले नयाँ नाकाबन्दीलाई पहिलो चरण भनेकाले थप कारवाही आउन सक्छ।&  व्यंग्यप्रधान चलचित्र द इन्टरभ्यू पछि वाशिङटन र प्योङयाङको सम्बन्ध थप तनावपूर्ण बनेको छ नाकाबन्दी तीनवटक कम्पनी र दशजना व्यक्ति विरुद्ध लगाइएको छ।उत्तर कोरियाको गुप्तचर निकाय, हातहतियार प्रदायक कम्पनी र रक्षा अन्सन्धानलाई सहयोग पुर्याउने संस्था सहित दशजना सरकारी अधिकारीमाथि नाकाबन्दी लगाइएको छ। ह्वाइट हाउसका अधिकारीहरुले सन्चारकर्मीहरुलाई भने - सोनीमा गरिएको &#39;ह्याक&#39; विरुद्ध कारवाही भएपनि नाकाबन्दी गरिएका पात्र या संस्था प्रत्यक्ष संलग्न थिएनन्।

तैपनि दक्षिण कोरियाको सुरक्षा उद्योगलाई थप एक्लाउनु नाकाबन्दीको मुख्य लक्ष हो ताकी भविष्यमा साइबर आक्रमण नहोस। एफबीआइ र राष्ट्रपति ओबामाले यस अघि नै उत्तर कोरिया साइबर आक्रमण गरेको विश्वास व्यक्त गरेका थिए। उत्तर कोरियाले ह्याकमा संलग्न भएको अस्वीकार गर्छ र केहि साइबर सुरक्षा विज्ञहरुले पनि त्यसमा शंका व्यक्त गर्छन्। गार्डियन्स अफ पीस भन्ने समुहको नाममा सोनी कम्पनीका इमेल र व्यक्तिगत तथ्यांकहरु सार्वजनिक भएका थिए। सोही समुहले द इन्टरभ्यू नामको व्यंग्यात्मक सिनेमा देखाउन चाहने सिनेमाघरहरुलाई धम्की दिएको थियो।
