
﻿भाद्र १४ । पाकिस्तानी प्रधानमन्त्री नवाफ सरिफले मुलुको राजनीतिक संकट समाधानमा सेनाको भूमिका नखोजेको स्पष्ट पार्नु भएको छ । पाकिस्तानी संसदलाई आज सम्बोधन गर्दै प्रधानमन्त्री सरिफले जारी समस्या राजनीतिक भएकाले सैनिक हस्तक्षेप वा मध्यस्तताको पक्षमा आफू नरहेको बताउनु भयो । उहाँले अफूले सैनिक मध्यस्तता चाहेको भनी सार्वजनिक भएका समाचारहरुमा कुनै सत्यता नरहेको पनि उल्लेख गर्नु भयो । प्रधानमन्त्री सरिफले यदि आन्दोलनमा रहेका पक्ष सेना प्रमुखसंग भेट गर्न चाहान्छन् भने आफ्नो आपत्ती भने नरहेको बताउनु भयो ।    
