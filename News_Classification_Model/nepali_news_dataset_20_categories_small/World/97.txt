
﻿बीबीसीले गरेको एउटा अनुसन्धानले सिरियाली विद्रोही समूहहरुले कुन हदसम्म बाल सैनिकहरु भर्ती गर्नुकासाथै उनीहरुप्रति दुर्व्यवहार गरिरहेका छन् भन्ने पत्ता लगाएको छ। बीबीसीले प्राप्त गरेको एक मोबाइल फोन भिडियोमा १४ वर्षीय एकजना सिरियाली किशोरलाई इस्लामिक स्टेटसंग संबन्धित उग्रवादीहरुले यातना दिएको जस्तो देखिन्छ। उक्त समूह छाडेर भागेका एकजनाले खिचेको सो भिडियोमा ती किशोरलाई हातको बलमा झुण्डाइएको र कुटपिट गरिएको देखाइएको छ।

संयुक्त राष्ट्रसंघले सिरियामा कैयौं किशोरहरुलाई युद्धमा भागलिनकालागि प्रशिक्षित गरेपछि लडन पठाउने गरिएको बताएको छ। यातना उनीहरुले मलाई कुटपिट गरे। झुण्ड्याएर कोर्रा लगाए। बिजुलीको झटका पनि दिए। म अब मर्छु जस्तो लाग्यो र मलाई आफ्ना बाबाआमाको संझना अहमद, यातनाबाट बाँच्न सफल एकजना सिरियाली किशोरले भने।   उसले इस्लामिक स्टेट तथा अन्य संगठनहरुमाथि बालबालिकालाई यातना दिएर उनीहरुको हत्या समेत गर्ने गरेको आरोप लगाए।

अहमदले भने, & उनीहरुले मलाई कहाँ लगे मैले थाहा पाइनँ, उनीहरुले मलाई कुटपिट गरे। झुण्ड्याएर कोर्रा लगाए। बिजुलीको झटका पनि दिए। म अब मर्छु जस्तो लाग्यो र मलाई आफ्ना बाबाआमाको संझना आइरह्यो।&  अहिले छिमेकी टर्कीमा शरणार्थीको रुपमा रहेका उनले आफुलाई अहिले पनि राती निन्द्रा नलाग्ने र डर लागीरहने बताए। आफ्नो नाम खालेद बताउने अर्का एकजना किशोरले बीबीसीलाई आफु पन्ध्र वर्षको हुँदा अलकायदासंग आबद्ध नुसरा फ्रन्टकालागि लडेको र आफुले मानिसहरुको ज्यान लिएको बताए।

इस्लामिक स्टेटद्वारा बनाइएका प्रचारात्मक भिडियोहरुमा किशोरहरुले सैनिक तालिम लिइरहेको र गोली चलाउन सिकीरहेको देखाइएको छ। मानिसहरुको टाउको काटिंदै गरेको भिडियोमा पनि किशोरहरुलाई देखाइएको छ। बिबिसीका अनुसार , आफुले क्यालिफेट घोषणा गरेको इलाकामा इस्लामिक स्टेटले धर्मनिरपेक्ष पढाइ बन्द गरीदिएको छ र बालबालिकाहरुलाई मर्न, मार्न सिकाउने सैनिक खाले केन्द्रहरु चलाइरहेको छ। यी किशोरहरुलाई घृणा गर्न र मानिसहरुको ज्यान लिन सिकाइएको छ। उनीहरुले आउँदो कैयौं वर्षसम्म सिरिया र इराकमा दुख दिनेछन्।
