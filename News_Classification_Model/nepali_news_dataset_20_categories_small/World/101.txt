
﻿अमेरिकाको संघीय अनुसन्धान ब्युरो एफबीआइले करिब ४० लाख अमेरिकी सरकारी कर्मचारीका व्यक्तीगत विवरणसम्म ह्याकरहरुको अनधीकृत रुपमा पहुँच कसरी भयो भनेर अनुसन्धान गरिरहेको छ। पुरै संघीय प्रशासनको मानवस्रोत व्यवस्थापनको जिम्मेवारी लिएको पर्सनल म्यानेजमेन्टको कार्यालय ओपीएमले पछिल्लो ह्याकीङ प्रकरणलाई साइबर घुसपैठको संज्ञा दिएको छ।  ह्याकरहरुको आक्रमणपछि सो निकायले सबै प्रभावित पूर्व र बहालवाला कर्मचारीलाई सम्पर्क गर्दै उनीहरुको पहिचान सुरक्षित राख्नेबारे आश्वासन दिइरहेको छ।

अमेरिकी अधिकारीहरुले सो आक्रमण चिनियाँ ह्याकरहरुबाट भएको हुन सक्ने बताएका थिए। तर वासिङटनस्थित चिनियाँ दूताबासले त्यस्तो आरोप गैरजिम्मेवार भएको बताउँदै त्यसो गर्नु प्रत्युत्पादक हुने प्रतिक्रिया दिएको छ।  सो दूताबासले & हतारमा निश्कर्ष ननिकाल्ल&  चेतावनी दिएको छ।
विदेशी शक्तिले सुरक्षाको हिसाबले उचित मानिएका व्यक्तीहरुबारे जानकारी हासिल गर्ने काम सफलतापूर्वक गरेको यो अर्को संकेत हो। 
