
﻿आश्विन ५, प्रधानमन्त्री सुशिल कोइरालाले विभिन्न मुलुकमा कार्यरत नेपाली कुटनीतिज्ञसंग वैदेशिक रोजगारीमा गएका नेपालीले झेल्दै गरेको समस्या र सरकारको तर्फबाट सम्वोधन गरिनु पर्ने विषय वस्तुका बारेमा जाकारी लिनु भएको छ । संयुक्त राष्ट्रसंघको ६९ औं महासभामा भाग लिन न्युयोर्क जाने क्रममा प्रधानमन्त्रीले बाटोमा पर्ने मुलुक संयुक्त अरव इमिरेट्समा भेलाहुनु भएका मध्य पूर्वी एसिया, पश्चिमी एसिया र उत्तर अफ्रिकी मुलुकमा कार्यरत राजदुत तथा कार्यबहाक राजदुतबाट रोजगारीका सिलसिलामा ति मुलुकमा पुगेका नेपाली नागरिकले बेहोर्नु परेका झन्जट र सुल्झाउन सकिने उपायका बारेमा जानकारी दिनु भएको हो । त्यस अवसरमा प्रधानमन्त्रीलाई संयुक्त अरव इमिरेट्स राउदी अरवीया, कुवेत, ओमन र इजिप्टका राजदुतहरुले सम्वन्धित देशमा देखिएका श्रम सम्बन्धी समस्या समाधानका लागि सरकारका तर्फबाट चालिनु पर्ने प्रयासका बारेमा केन्द्रीत रहेर धारणा प्रस्तुत गर्नु भएको थियो । राजदुतहरुले श्रमदाता मुलुकमा कामदार पठाउनु पूर्व त्यहा रहेको दुतावास सिफारिसलाई अनिवार्य गरिने हो भने अहिले वैदेशीक रोजगारीका क्षेत्रमा देखिएका आधा समस्या सोत घट्ने भनाई राख्नु भएको थियो । 
