
﻿भाद्र १६, काठमाण्डौं । इजरायलले पश्चिम किनारको थप ४ सय हेक्टर प्यालेस्टायनी जमिनमा यहुदी बस्ती बिस्तार गर्ने घोषणा गरेको छ । गत जुन महिनामा ३ जना यहुदी किशोरको अपहरण र हत्या गरिएकै ब्रेथलेहामको दक्षिण पटिको क्षेत्रमा इजरायलले बस्ती बिस्तार गर्ने घोषणा गरेको हो । ती किशोरको हत्या पछि सुरु भएको ५० दिन लामो संघर्षमा २२ सय जना भन्दा बढीले ज्यान गुमाएको थिए । प्यालेस्टायनले इजरायाली बस्ती बिस्तार योजनाको बिरोधमा कुटनीतिक माध्यमबाट बिरोध गर्ने जनाएको छ भने अमेरिकाले योजना फिर्ता लिन इजरायललाई आह्वान गरेको छ ।  
