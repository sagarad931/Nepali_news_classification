
﻿जापानमा भीषण आँधीका कारण विमान सेवा अवरुद्ध भएको छ । आइतबार बिहान बर्षसँगै चलको हावाहुरीका कारण जापानको दक्षिण पश्चिम द्वीप को ओकिनवा क्षेत्रमा दर्जनौ आन्तरिक उडानहरु रोकिएका छन् । जापान मौसम विभागले जनाए अनुसार प्रतिघण्टा १६० किलोमिटर प्रतिघण्टाको गतिमा आएको तुफनका कारण क्षेत्रीय राजधानी नाहामा नराम्रो असर पर्न गयो ।

हावा हुरीका कारण निप्पोन एयरवेजले आफ्ना ५६ उडान रद्द गरेको छ भने जापान एयरलाइन्सले आफ्ना १७ उडानको आपतकालीन अवतरण गरेको थियो । एयरलाइन्स कम्पनीहरुले वातावरणमा सुधार आए लगत्ते उडानहरु सुचारु गर्ने जनाएका छन् ।
