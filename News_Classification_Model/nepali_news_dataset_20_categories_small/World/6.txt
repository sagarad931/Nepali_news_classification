
﻿श्रावण १४, काठमाण्डौं । प्यालेस्टायनी क्षेत्र गाजामा इजरायलले गर्दै आएको आक्रामक कारवाही झनै तिब्रहुदै गएको छ । इजरायली बक्तरबन्द गाडिले गाजा स्थित एक स्कुलमा गोला बर्साउदा त्यहाँ आश्रय लिइरहेका १५ प्यालेस्टायनीको ज्यान गएको छ । राष्ट्रसंघले शरणार्थी शिविरका रुपमा प्रयोग गरेको अगुभुसेन स्कुलको एकभाग आक्रमणको कारण ध्वस्त भएको छ । संयुक्त राष्ट्रसंघले गाजा क्षेत्रमा शरणार्थीहरु रहेको विद्यालय भवनमा इजरायली सेनाले गरेको आक्रमणको आलोचना गरेको छ । यो आक्रमणमा परी ५५ जना इजरायली र १२ सय जना प्यालेस्टायनीको ज्यान गइसकेको छ । अहिले मानवीयताको आधारमा इजरायलले ४ घण्टे युद्धविराम गरेको जनाएको छ । 
