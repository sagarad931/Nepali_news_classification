
﻿काठमाडौं, २४ फाल्गुन ।
आउटलुकका संस्थापक प्रधान सम्पादक तथा भारतीय बरिष्ठ पत्रकार विनोद मेहताको निधन भएको छ । ७३ वर्षीय मेहताको आइतबार नयाँदिल्लीस्थित अखिल भारतीय आर्युविज्ञान संस्थान (एम्स) मा निधन भएको हो । अस्पतालका प्रवक्ता अमित गुप्ताले मेहताको  मल्टिपल अर्गान फेलियर को कारण  निधन भएको जनाएका छन् । मेहता भारत, नेपालसहित दक्षिण एसियामै चर्चित थिए । मेहताको निधनप्रति भारतीय प्रधानमन्त्री नरेन्द्र मोदीले ट्विट गर्दै शोक व्यक्त गरेका छन् । उनले मेहताको परिवारप्रति समवेदना प्रकट गरेका छन् । मेहताकी श्रीमती सुमिता पाल पनि पत्रकार हुन् । उनीहरुकी एक छोरी छन् ।
पत्रकारिताको क्षेत्रमा उत्कृष्ट योगदान दिएको भन्दै उनले प्रतिष्ठित जीके रेड्डी मेमोरियल पुरस्कार तथा यस पारतीय पुरस्कार पाएका थिए ।
आउटलुक म्यागजिन भारतको चर्चित पत्रिका हो ।

 
