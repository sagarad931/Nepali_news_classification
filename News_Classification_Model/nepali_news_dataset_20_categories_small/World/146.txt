
﻿दुई अर्धनग्न महिलाले विरोध प्रर्दशन गर्दा पेरिस स्थित मुस्लिम धर्मालम्बीको एक कार्यक्रम भाडिएको छ ।  सामाजिक सञ्जालमा ती दुई महिलाले कार्यक्रममा अवरोध गरेको भिडियो हालै सार्बजनिक भएको छ । भिडियोमा देखिए अनुसार धर्म गुरुले कार्यक्रमलाई सम्बोधन गरिरहेका थिए, अकस्मात दुई अर्धनग्न महिलाहरु कुदेर कार्यक्रम स्टेजमा पुगेका थिए र चर्को स्वरमा विरोध जनाएका थिए ।  
 
विरोध गरेर भाग्ने क्रममा एक महिला लडेपछि उपस्थित मानिसहरुले ती महिलालाई कुटपिट गरेका थिए । ती महिलाको बक्षस्थलमा &#39;नोबडी मेक्स सब्मिट&#39; लेखिएको थियो । ती महिलाहरु फेमिन नाम गरेको एक संगठनको कार्यकर्ता भएको बताइएको छ । सो संगठन सन् २००८ मा युक्रेनमा निर्माण गरिएको थियो भने हाल पेरिसबाट संचालन भइरहेको छ । सो संगठन महिलामाथी हुने अत्याचार, धार्मिक अन्धविश्वास लगायतका विषयमा विरोध जनाउन टपलेस प्रदशन गर्दै आएको छ । स्पेनसँगै सो संगठनमा आवद्ध महिलाहरुले युक्रेन, फ्रान्स, स्वीडेन, र ट्यूनीशियामा विरोध प्रदशन गरिसकेका छन् ।  
