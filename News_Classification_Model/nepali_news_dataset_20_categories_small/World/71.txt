
﻿भारतले २९० किलोमिटर दुरी सम्म मार हान्न सक्ने सुपरसोनिक क्रुज क्षेप्यास्त्र सफलतापूर्वक परीक्षण गरेको छ । ब्रह्मोसको एडभान्स भर्सनको यो क्षेप्यास्त्र भारतीय प्रधानमन्त्री नरेन्द्र मोदीको चीन भ्रमणको पूर्वसन्ध्यामा परिक्षण गरेको छ । भारतले यो क्षेप्यास्त्र परीक्षण गरेपछि चीनमा समेत यसको प्रभाव देखिने विश्लेषकहरुले बताएका छन् । यो क्षेप्यास्त्रले पहाडमा लुकेका निशानामा समेत मार हान्न सक्ने बताएका छन् ।  टाइम्स अफ इण्डियाका अनुसार ब्रह्मोस ब्लक-1 र ब्लक-2 सैनिक टोलीको सहभागितामा यो क्षेप्यास्त्रको सफलतापूर्वक परीक्षण गरिएको हो । भारत सरकारले यो क्षेप्यास्त्र चीनसँगको सीमाक्षेत्र अरुणाचलको सीमामा राख्ने बताएको छ । यो क्षेप्यास्त्रले चीनबाट हुने खतरालाई कम गर्ने दावी समेत भारतीय सञ्चार माध्यमले गरेका छन् ।

 
