
﻿काठमाडौं । संसारकै सबैभन्दा शक्तिशाली देश अमेरिका पछिल्ला दिनहरुम चीनको शक्तिका कारण हैरानीमा परेको छ । अझ पछिल्लो समयमा भारत र चीनबीचको सम्बन्धको कारणले अमेरिका झनै चिन्तित बनेको अन्तराष्ट्रिय समाचार माध्यमहरुले जनाएका छन् । पछिल्लो समयमा चीन बनाइरहेका ब्यालेस्टिक क्षेप्यास्त्र अमेरिकाको टाउको दुखाईको कारण बनेका छन् ।

चीनले दक्षिण चीन सागरको टापुमा विवाद उत्पन्न भएपछि राष्ट्रपति शि जिनपिङले मिसाईलका साथै टापुमा फौजी गतिविधि गरेको भन्दै बेलाबेलामा विवाद हुने गरेको छ । चीनले केही वर्षदेखि आफ्नो आणविक कार्यक्रमहरुलाई स्थगित गरेपनि पछिल्लो समयमा अमेरिकी समाचार माध्यमहरुले चीनले फेरि यस्ता क्रियाकलाप गरिरहेको आरोप लगाएका छन् । अमेरिकी मिडिया रिपोर्ट अनुसार अरब खाडीबाट पहिलो पटक चिनियाँ पनडुब्बी पठाइरहेको र शक्तिशाली साइबर हतियार तयार गरिरहेको छ । चीनको यो गतिविधिले अमेरिका चिन्तित रहेको उनीहरुको दावी छ ।

अमेरिकी राष्ट्रपति बाराक ओबामामाथि एसिया प्रशान्त क्षेत्रमा मिसाईल डिफेन्स सिस्टम राख्न दबाब परेको हो । यद्धपि पछिल्लो अमेरिकी नीति आधिकारिक रुपमा यो प्रणाली उत्तर कोरियालाई जवाफ दिनका लागि भएको र चीनका लागि नभएको उनीहरुको भनाई छ । पछिल्लो समयमा चीनले पाँच दशक यताकै सबैभन्दा घातक हतियारका प्रविधिहरु विकास गरिरहेको र यसअघिका कुनैपनि चिनियाँ नेताहरुले हतियार विकासमा जोड नदिएको रिपोर्टमा उल्लेख छ ।पछिल्लो समयमा भारतीय प्रधानमन्त्री नरेन्द्र मोदीको चीन भ्रमणसँगै यस्ता भनाईहरु बाहिर आएका हुन् ।
