
﻿सिरहा, ३० कार्तिक । सिरहाको कर्जन्हाका क्यान्सर विरामी सुरेन्द्र पासवानको उपचारकोलागि एक लाख एक हजार रुपैयाँ सहयोग उपलब्ध गरिएको छ । यो सहयोग सरकारबाट होइन, आम नेपालीले गरेको छ । अपन मिथिला सेवा समाज नेपालद्वारा ५१ हजार सहयोग गरिएको छ भने युकेमा होटेलको सेफ भएर कार्यरत सन्तोष साहद्वारा ५० हजार सहयोग गरिएको अशोक कुमार सहनीले जानकारी गराएका छन् । विरामी सुरेन्द्रको इलाज भारतको मुम्बईमा सम्भव हुने जानकारी त्यहाँका चिकित्सकहरुले गराएपछि उनका बुवा–आमा उपचार खर्च जुटाउने कार्यमा रहँदैआएका छन् ।