
﻿सलमानका विषयमा चर्चा चल्दा बिहे र कमाईका बारेमा अलि बढ्तै चर्चा चल्ने गर्छ । हालसालै उनको कमाईले बढी चर्चा लिइरहेको छ ।  बिग बोस ९  होस्ट गर्न लागेका सलमानले कति पारिश्रमिक लिँदैछन् भन्ने प्रश्नले केही समयदेखि  मिडियामा राम्रै स्थान पाइरहेको छ ।तर, सलमान भने यस्ता प्रश्नदेखि हैरान भएको बताउँछन् । उनी भन्छन्, मेरो कमाई अरुलाई किन चाहिएको हो कुन्नि ! म चाहन्छु मेरो कमाई मबाहेक दोस्रो व्यक्तिलाई थाहा नहोस् । 
 
बिगबोस ९ का लागि पारिश्रमिक दोब्बर भएको हो भन्ने प्रश्नमा सलमानले भने, तपाईंको तलबले मलाई केही फरक पर्दैन भने मेरो तलबको बारेमाचाहीँ तपाईंलाई केको चासाे ? यदी बढेकै हो भने राम्रै काममा खर्च होला !सलमान  बिइङ हयुमन  नामक संस्थाबाट शिक्षा र स्वास्थ्यका क्षेत्रमा समाजसेवा पनि गर्दै आइरहेका छन् ।
