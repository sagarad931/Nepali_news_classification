
﻿संयुक्त राज्य अमेरिकाका राष्ट्रपति बराक ओबामाले नेपाली मुलकी अमेरिकी चेलीलाई सल्लाहकारमा नियुक्त गरेका छन् । एसिया प्यासिफिक आइसल्याण्डरको तर्फबाट राष्ट्रपति ओबामाले नेपाली चेली सञ्जिता प्रधानलाई सल्लाहकार समितिको सदस्यमा नियुक्त गरेका हुन् । सल्लाहकारमा नियुत्त, भएपछि नेपाली मुलकी चेली सञ्जिताले प्रथम पटक अन्तर्वार्ता दिदै आफूले प्रारम्भिक स्तरबाट नै काम गर्दै यहाँ सम्म पुगेको बताईन् ।

 कडा मेहनत, परिश्रमको साथै काममा दत्तचित्त भै काम गर्ने भएकोले राष्ट्रपति ओबामाको सल्लाहकार समितिको सदस्यमा नियुक्त हुन् पाएकोमा आफुलाई हर्ष लागेको बताएकी छिन् ।  अमेरिका यस्तो देश हो जहाँ मेहनत गरे जो पनि जहाँ पनि पुग्न सकिने रहेछ  भन्दै आफु यो पदमा पुगेकोमा सबै नेपालीलाई गर्व हुनु स्वाभाविक हो भनिन । राष्ट्रपति ओबामाले सल्लाहकार समितिमा १९ जनालाई नियुक्त गर्नु भएको छ र त्यो १९ जनामा आफू पनि परेको हु । नियुक्त भएका सबै जना कोहि स्वास्थ्य तथा ब्यापार क्षेत्रका बिज्ञ छन् भने कोहि लामो समयदेखि समाज सेवामा समर्पित रहेका समाजसेवी पनि छन् ।
