
﻿बैतडी : बैतडीका विभिन्न स्थानमा विभिन्न पेसा व्यवसाय गरिरहेका भारतीय नागरिकले पनि अघोषित रुपमा लगाएको नाकाबन्दीको चर्को विरोध गरेका छन् । भारत सरकारले अघोषित रुपमा नाकाबन्दी गरेर आफूहरुको रोजीरोटी खोस्ने प्रयास भएको उनीहरुले बताएका छन् । देहीमाण्डौमा व्यापार गरिरहेका भारतीय जानकी प्रसादले भारतले अघोषित रुपमा नाकाबन्दी गरेर आफूहरुको परिवार मार्न लागेको बताए। उनले भने,& नेपाल र भारतबीचको ऐतिहासिक सम्बन्धलाई मोदी सरकारले तोड्न खोजेको छ ।& 
 
अर्का व्यापारी कृष्णायनले आफूहरुले गएको १५ वर्षदेखि नेपालमै बसेर विभिन्न ठाउँमा व्यापार गरिरहेको र पछिल्लो समयमा भारत सरकारले गरेको व्यवहार ठीक नभएको बताए।कृष्णायनले भने, & भारत सरकारले अघोषित रुपमा नाकाबन्दी गरेर नेपालीभन्दा भारतीय नागरिकलाई झन् समस्यामा पारेको छ ।&  भारतले अघोषित रुपमा नाकाबन्दी गरेर सदियौँदेखिको सम्बन्ध तोड्न खोजेको समेत बताए।सीमामा निर्वाधरुपमा आवतजावत गर्न पाउनुपर्ने भारतीय नागरिकहरुको पनि माग रहेको छ। 

 
