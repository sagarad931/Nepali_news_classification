
﻿अफगानिस्तानको जलालाबादमा अमेरिकन सेनाको सि-१३० हर्क्युलस जहाज दुर्घटना हुँदा कम्तिमा १४ जनाको ज्यान गएको छ ।रिपोर्टका अनुसार तालिबानले यो जहाज झारेको दाबी गरेको छ ।तर पेन्टागनस्थित अेमरिकी रक्षामन्त्रलायले भने अहिलेसम्म जहाज दुर्घटनाको कारण खुलाएको छैन ।यो घटना भएको जलालाबाद जिल्लाको पाकिस्तानसँगै सीमाना जोडिएको छ । 

यो जिल्लामा तालिवानले पछिल्लो वर्ष लगातार कयौं हमला गर्दै आएका छन् ।यो दुर्घटना जलालाबाद हवाई अड्डामा नेपाली समयअनुसार शुक्रबार बिहन सवा २ बजे भएको हो ।अमेरिकी सेनाका प्रवक्ताले बताएअनुसार यो दुर्घटनामा मारिनेहरुमा ६ अमेरिकी सेनाका सदस्य र पाँचजना यात्रु थिए । जहाज खसेको स्थानका पनि तीन स्थानीयबासीको ज्यान गएको छ ।

तालिबानका प्रवक्ता जबिहुल्लाह मुजाहिदले ट्विटरमा उनका मुजाहिदीनले इन्जिन अमेरिकी जहाज झारेको जनाएका छन् ।पेन्टागनले भने यो घटनाको जाँच जारी राखेको जनाएको छ ।अमेरिकन सेनाले दुर्घटनामा परेको सि-१३० हर्क्युलसको प्रयोग अफगानिस्तानमा कार्गो र मानिस बोक्न प्रयोग भइरहेको थियो ।अमेरिकी सेनाले हजारौंको संख्यामा यो जहाजको प्रयोग गर्दै आइरहेको छ । 
