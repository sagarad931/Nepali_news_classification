
﻿पाकिस्तानको राजधानी इस्लामावाद नजिकै बुधबार बस र भ्यान ठोक्किँदा २० जनाको मृत्यु भएको छ। तार्नोल-फतेहजंग सडकमा भएको दुर्घटनामा अन्य ४० जना घाइते भएका छन्। एक अस्पतालका अधिकारीले बताए अनुसार घाइतेहरुको इस्लामावाद र रावलपिण्डीका विभिन्न अस्पतालमा उपचार भइरहेको छ। घाइतेमध्ये केहीको अवस्था गम्भिर रहेको हुँदा मृत्यु हुनेको संख्या बढ्न सक्ने पाकिस्तानी अधिकारीहरुले बताएका छन्।

मृत्यु हुनेमा धेरै महिला र बालबालिका रहेका छन्। तिब्र गतिका कारण दुर्घटना भएको प्रहरीले जनाएको छ।  प्रधानमन्त्री नवाज सरिफले दु:ख व्यक्त गर्दै श्रद्धाञ्जली दिएका छन्। पाकिस्तानमा सवारी दुर्घटना सामान्य जस्तै भइसकेको छ । प्रत्येक बर्ष सयौं मानिसको सवारी दुर्घटनामा परी ज्यान जाने गरेको सरकारी तथ्यांक छ ।
