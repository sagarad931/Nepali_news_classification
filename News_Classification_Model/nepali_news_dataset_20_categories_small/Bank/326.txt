६ भदौ, काठमाडौं । नेपाल इन्भेष्टमेन्ट बैंकले गत आर्थिक वर्षको नाफाबाट सेयरधनीलाई ४१ प्रतिशत लाभांस दिने घोषणा गरेको छ । गत वर्ष बैंकले २ अर्ब ५५ करोड ८ लाख रुपैयाँ खुद नफा कमाएको थियो । सो नाफाबाट बैंकले २० प्रतिशत बोनस सेयर र २१ प्रतिशत नगद लाभांस दिने घोषणा गरेको हो ।
इन्भेष्टमेन्ट बैंक गत आर्थिक वर्षको नाफाबाट सबैभन्दा पहिला लाभांस घोषणा गर्ने बैंक बनेको छ । बैंकको सोमबार बिहान बसेको सञ्चालक समितिको बैठकले लाभांस दिने निर्णय गरेको हो ।
सञ्चालक समितिको यो निर्णय पारित भए बैंकको चुक्ता पुँजी ८ अर्ब ७० करोड रुपैयाँ पुग्नेछ । हाल बैंकको चुक्ता पुँजी ७ अर्ब २५ करोड रुपैयाँ छ । यो बैंक ८ अर्ब रुपैयाँ चुक्ता पुँजी पुर्याउने पहिलो निजी क्षेत्रद्धारा प्रवर्द्धित बैंक बनेको छ ।
सञ्चालक समितिको यो निर्णय नियामक राष्ट्र बैंकले र बैंकको साधारणसभाले अनुमोदन गरेपछि मात्रै वितरण हुनेछ ।