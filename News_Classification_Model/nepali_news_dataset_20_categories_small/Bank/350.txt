४ असोज, काठमाडौं । अछाममा मुख्य कार्यालय रहेको किसान माइक्रोफाइनान्सले गत आर्थिक वर्षको नाफाबाट सेयरधनीलाई ६४.२१ प्रतिशत लाभांस दिने भएको छ ।
कम्पनीको बुधबार बसेको सञ्चालक समितिको ७८औं बैठकले ६१ प्रतिशत बोनस सेयर र त्यसको कर प्रयोजनका लागि ३.२१ प्रतिशत नगद लाभांस दिने घोषणा गरेको हो ।
त्यसैगरी, कम्पनीले चुक्ता पुँजीको ३९ प्रतिशत हकप्रद सेयर दिने घोषणा गरेको छ । कम्पनीले घोषणा गरेको बोनस र हकप्रद सेयर नियामक नेपाल राष्ट्र बैंक र संस्था स्वयंको आगामी साधारणसभाले अनुमोदन गरेपछि मात्रै वितरण हुनेछ ।