८  मंसिर, काठमाडौं । नेदरल्याण्डको एफएमओ बैंकले एनएमबि बैंकसँग वित्तीय साझेदारी गर्ने भएको छ । कम्पनीले बुधबार काठमाडौंमा कार्यक्रम गरेर एनएमबि बैंकमा २० प्रतिशत लगानी गरेर बैंकसँग अन्तर्राष्ट्रिय साझेदारी कायम गरेको जनाएको छ ।
एफएमओसँग स्थापना भएको सम्बन्धबाट एनएमबि बैंकले उर्जा, अन्तर्राष्ट्रिय व्यापार र पुँजी बजारमा सहयोग पुग्ने जनाएको छ ।
यस्तै अन्तर्राष्ट्रिय बैंकसँगको साझेदारीले पुँजीगत आधार बृद्धि हुन गई कारण आर्थिक जोखिम बहन गर्न सक्ने क्षमता बढ्ने बैंकको अनुमान छ ।
एनएमबि बैंकले विभिन्न पाँच वटा वित्तिय संस्थाहरुसँगएक पटक मर्जर भएर २०७२ कार्त्तिक १ गतेदेखि एकीकृत रुपमा कारोबार थालेको हो ।