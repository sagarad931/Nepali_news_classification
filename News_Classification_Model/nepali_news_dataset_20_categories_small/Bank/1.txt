१२ कात्तिक, काठमाडौं । मुक्तिनाथ बिकास बैंकले २१.०५ प्रतिशत लाभांश दिने भएको छ ।  बैंकको कात्तिक ८ गतेको सञ्चालक समितिको बैठकले यस्तो निर्णय गरेको हो । बैंकले हालै जारी गरेको १० बराबर ४ अनुपात (४० प्रतिशत) हकप्रद सेयरपछि कायम हुने पूँजीको आधारमा लाभांश दिने भएको हो । बैंकको बोनस सेयर वितरणपछि चुक्ता पूँजी २ अर्ब ५९ करोड रुपैयाँ पुग्नेछ । बैंकको प्रस्ताव राष्ट्र बैंकबाट स्वीकृत र बैंकको आफ्नो साधारण सभाबाट पारित हुन बाँकी रहेको छ । 
