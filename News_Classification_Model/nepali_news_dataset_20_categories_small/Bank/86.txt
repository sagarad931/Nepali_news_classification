२० पुस, काठमाडौं । एभरेष्ट बैंक लिमिटेडले जारी गर्न लागेको ६० करोड रुपैयाँ बराबरको ६ लाख थान ऋणपत्र नेपाल स्टक एक्सचेञ्जमा सूचिकृत भएको छ । सोमबार प्रतिऋणपत्र एक हजार रुपैयाँ मुल्यकत्त ऋणपत्र सूचिकरण गर्ने सम्झौता भएको छ ।
२०७८ सालमा फिर्ता गर्ने उक्त ऋणपत्रमा वाषिर्क ८ प्रतिशत व्याजद दिने बैंकले जनाएको छ । व्याज प्रत्येक ६/६ महिनामा भुक्तानी गरिने बताइएको छ ।
ऋणपत्र सूचिकरण सम्झौतापत्रमा बैंकको तर्फबाट प्रमुख कार्यकारी अधिकृत एके अहलुवालिया र नेपाल स्टक एक्सचेन्जको तर्फबाट महाप्रबन्धक सीताराम थपलियाले हस्ताक्षर गरे ।
एभरेष्ट बैंकले हाल आफ्ना ६१ वटा शाखाहरु, ५ एक्सटेन्सन काउन्टर, २४ राजस्व संकलन काउन्टर र ८३ एटिएम तथा बृहत बाहृय सन्जाल मार्फत उत्कृष्ट सेवाहरु प्रदान गर्दै आइरहेको छ ।