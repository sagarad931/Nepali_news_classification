तुलबहादुर परियार  
चुनाव आयो फेरि नेता भोट माग्न आका छन् रे ।
पूरा गर्नु हैन  फेरि ठूलाठूला गफ लाका छन् रे ।।
कहाँबाट आउँछ पैसा चुनाव लड्ने तिनलाई कुन्नि ।
करोडौँका गाडी चढ्छन खादा माला लाका छन् रे ।।
गाउँमा जन्मे हुर्किएको किसानको छोरो नेता ।
पाँचतारे होटलमा नास्ता खाना खाका छन् रे ।।
च्याउ जस्तै  उम्रेका दल  नेता पनि कति धेरै ।
दुई चारजना राम्रा होलान अरू सबै डाका छन् रे ।।
पढे लेख्या युवा जति पासपोर्ट बोक्दै खाडीतिर ।
देश बनाउँछम भन्ने  नेता सबै बूढा  पाका छन् रे ।।
पोखरा–११ 
हाल: दोहा कतार
