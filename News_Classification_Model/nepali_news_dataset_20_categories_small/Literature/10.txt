-इ. सन्तोष पोखरेल   
तिमी साउती गर्दै थियौ रे
म सुन्दै थिएँ बेपरवाह 
तिम्रा कुरा,
कुनै निकै ठूला
कुनै झीना बुकुरा 
मनमनै गुन्दै 
अन्तरले सुन्दै  
बज्दै थिए तार 
सङ्गीतका सार 
तिम्रा सास र 
तिम्रा चुरा  ।
त्यस बखतको आवेग 
त्यो मनोद्वेग 
तिम्रो भावुकताभित्र लुकेको 
घाँटी झनै सुकेको 
शरीर हल्लिएको बेला 
मेरो भरथेग,
आँखा थिए शूरा 
बोली बेसुरा
हृदय मेरो झंकृत
मन तरंगित 
बजेथे जब तिम्रा चुरा