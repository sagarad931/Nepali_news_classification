१५ असोज, काठमाडौं । हिमालय एयरलाइन्सले आजदेखि काठमाडौं-श्रीलंका (कोलम्बो) हवाइ रुटमा सीधा उडान सुरु गर्दैछ । नयाँ एयरबसमार्फत हप्ताको तीन दिन कोलम्बोमा उडान भर्ने गरी एयरलाइन्सले तालिका तथा सेवा योजना तयार गरिसकेको छ । त्यसैअनुसार आज यो रुटमा पहिलो उडान हुँदैछ । हिमालयले प्रत्येक मंगलबार, बिहीबार र शनिबर कोलम्बोमा उडान भर्नेछ । तोकिएका दिनहरुमा विमान ११.३० बजे त्रिभुवन अन्तर्राष्ट्रिय विमानस्थलबाट उड्ने हिमालयन एयरको बिमान दिउँसो ३.१५ बजेको समयमा कोलम्बोमा अवतरण हुनेछ । फेरि अपरान्ह ४.१५ मा कोलम्बोबाट उडेर बेलकुी ८.१५मा विमान नेपाल आइपुग्ने छ ।
भाडा कति छ ? कम्पनीले काठमाडौं-कालमबो र कोलम्बो-काठमाडौंको भाडादर छुट्टाछुट्टै निर्धारण गरेको एयरलाइन्सका भाइस प्रेसिडेन्ट विजय श्रेष्ठले जानकारी दिए । काठमाडौं-कोलम्बो रुटमा इकोनोमिकमा एक तर्फी भाडा २९ हजार १ सय ९१ रुपैयाँ र दुई तफी ५० हजार ४१ रुपैयाँ तोकिएको छ । बिजनेश क्लासको टिकट दर एक तर्फी ३९ हजार ३ सय १९ र दुई तर्फी ८२ हजार २ सय ८१ रुपैयाँ तोकिएको छ ।
यसैगरी कोलम्बो-काठमाडौं उडानको भाडादर इकोनोमिकमा एक तर्फी २९ हजार ३ सय ३५ रुपैयाँ र दुई तर्फी ५१ हजार ३ सय ५३ रुपैयाँ छ । बजिनेतर्फभने एक तर्फी ४७ हजार ३ सय ७० र दुई तर्फी ८० हजार ८ रुपैयाँ तोकिएको श्रेष्ठले बताए ।
हिमालय एयरले अहिले कतारको दोहामा उडान भरिररहेको छ । अब हिमायलको गन्तब्य दुई पुग्नेछ । नेपाल आउने श्रीलंकाली पर्यटक तथा विभिन्न प्रयोजनमा श्रीलंकाबाट नेपाल आउने र नेपालबाट श्रीलंका जानेका लागि नियमित उडानले सहज हुने श्रेष्ठले बताए ।
अर्को गन्तव्य दिल्ली
कम्पनीले आफ्नो तेस्रो गन्तब्य दिल्ली बनाउने जनाएको छ । दिल्ली उडानको लागि अनुमति पाउने प्रक्रिया अन्तिम चरणमा रहेको र पाउनासाथ कुनै ढिला नगरी उडान सुरु गर्ने तयारी छ ।
कम्पनीको पार्टनर चिनियाँ नै भएका कारण बेजिङ उडान भर्ने योजना पनि बनेको छ । कम्पनीले नेपालबाट काठमाडौं-बेइजिङ, काठमाडौं-ल्हासा र काठमाडौंद्दचंङ्दु हुँदै सोही रुटमा दुईतर्फको उडान गर्ने गरी तयारी भइरहेको जनाएको छ ।
योसँगै पाँच वर्ष भित्र १५ वटा जहाज ल्याएर जापान, कोरिया, युरोप, अष्टे्रलिया र अमेरिका उडान भर्ने योजना बनाएको कम्पनीले जनाएको छ ।
अहिले हिमालयसँग १ सय ५८ सिट क्षमताको एउटा जहाज मात्रै छ । कोलम्बो उडान गर्न लागेको हिमालय एयरलाइन्सले अर्को जहाज अक्टोबर भित्रनै नेपाल आइपुग्ने जनाएको छ ।