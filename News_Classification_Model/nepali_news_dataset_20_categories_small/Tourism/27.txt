१५ माघ, काठमाडौं । विमान बंगलादेश एयरलाइन्सले कर्मचारीको तलव ५० प्रतिशतले वृद्धि गरेकोछ । नेपाल ट्रेकिङ, ट्राभल, र्‍याफ्टिङ एयरलाइन्स मजदुर यूनियन (युनिट्राभ)को समन्वयमा व्यवस्थापन पक्षले कर्मचारीको तलव भक्तामा ५० प्रतिशत वृद्धि गर्ने सहमत भएको हो ।
सहमतिसँगै त्यहााँ कार्यरत कर्मचारीको आन्दोलन समेत समाप्त भएको छ । एयरलाइन्स व्यवस्थापन र कर्मचारीबीच लामो समयको वार्तापछि तलव, भत्ता वृद्धि गर्ने सहमति भएको हो ।
अन्य मागहरु ६ महिनाभित्र पूरा गर्ने सहमति भएको युनिट्राभका महासचिव सुमन पराजुलीले जानकारी दिएका छन् । कर्मचारीले तलब वृद्धि लगायत ६ सुत्रीय मागपत्र राखी एक महिनादेखि आन्दोलन गर्दै आएका थिए ।
यसअघि एयरलाइन्समा २५ वर्षदेखि निरन्तर काम गर्दै आएका कर्मचारीले मासिक साढे आठ हजार रुपैयामा काम गर्दै आएका थिए ।