
﻿
१२ कात्तिक, काठमाडौं । अब सिमेन्टमा पनि उपभोक्ताले सजिलै बुझ्ने गरी उत्पादन र गुज्रने मिति राखिने भएको छ । नेपालको कानुनमा कुनै पनि सामान उत्पादन गदै उत्पादन मिति, अन्तिम मिति, मूल्य, तौल र मिश्रण स्पष्ट रुपमा खुलाउन पर्ने नियम छ ।
अहिले नेपालमा स्वदेशी र विदेशी गरी झण्डै ३० भन्दा बढी कम्पनीले सिमेन्टको उत्पादन गरिरहेका छन् । तर, यी उद्योगहरु सिमेन्टको बोरमा अन्य कुरा स्पष्ट रुपमा उल्लेख गरेपनि उत्पादन मिति र प्रयोगको अन्तिम मिति भने स्पष्ट रुपमा उपभोक्ताले थाहा पाउने गरे राख्ने गरेको छैनन् ।
तर, त्यो भन्दैमा सिमेन्टको बोरामा उत्पादन मिति र प्रयोग गर्न अन्तिम मिति भने उल्लेख हुँदै नभएको हैन । अन्य समानमा जस्तै स्पष्ट र उपभोक्ताले सहज रुपमा थाहा पाउने गरी मात्र मिति उल्लेख नभएको हो ।
हुनतः सिमेन्टलाई सुरक्षित भण्डार गर्न नसकेको अवस्थामा एक सातामै सिमिन्टको गुणस्तर ह्रास हुन्छ । तर, सुरक्षित तवरबाट भण्डार गरिएको सिमेन्ट ६ महिनासम्म प्रयोग गर्न सकिन्छ ।अहिले के व्यवस्था छ ?
तर सिमेन्ट पनि खाद्य सामग्री जस्तै उत्पादन भएको निश्चित अवधि भित्र उपयोग गरिसक्नु पर्छ । नत्र सिमेन्ट पनि ‘डेट एक्सपायर्ड’ हुन्छ र तपाईँले गर्न खोज्नु भएको निर्माण कच्चा हुन जान्छ ।
यसरी उत्पादन गरिएको सिमेन्टमा दैनिक उपभोग्य गर्ने सामानमा जस्तो स्पष्ट भाषामा उत्पादन गरेको र म्याद सकिने मिति लेखिएको हुदैँन ।
तर पनि तपाईँले ध्यान दिएर उपभोक्ताले सिमेन्टको बोरामा हर्ने हो भनेे सो मिति तपाईँले थाहा पाउन सक्नुहुन्छ । सिमेन्ट उत्पादन कम्पनीले सिमेन्ट उत्पादनको समयमा बोरामा कम्पनीले व्याच नम्बर लेखेको हुन्छ ।
यही व्याच नम्बर आधारमा सजिलैसगँ सिमेन्टको उत्पादन मिति र अन्तिम मिति पत्ता लगाउन सकिने नापतौल तथा गुणस्तर विभागका निर्देशक विश्वबाबु पुडासैनी बताउँछन् ।
उपभोक्ताले सिमेन्ट खरिद गर्दा सबै भन्दा पहिले सिमेन्ट उत्पादन कहिले भएको हो भनी बुझ्नलाई सिमेन्टको व्याच नम्बर हेर्नुपर्छ ।
सिमेन्टको बोरामा सिमेन्ट उत्पादन गर्दा कम्पनीले वर्षमा ५२ हप्ता अनुसार ५२ वटा व्याच नम्बर राखेको हुन्छ । जस्तै २०७३ वैशाख १ गते देखि ७ गते सम्मको समयमा उत्पादन गरिएको सिमेन्टमा २०७२३/१ लेखिएको हुन्छ ।
बोरामा २०७३/५२ लेखिएको छ भने त्यो सिमेन्ट २०७२ चैतको अन्तिम हप्ता उत्पादन गरिएको हो भनी बुझ्नुपर्छ ।
यसरी उत्पादन गरिएको सिमेन्ट सहि तरिकाले स्टोर गरेर राखिएको छ भने ६ महिना भित्रमा प्रयोग गर्न सकिने गुणस्तर विभागले जनाएको छ । त्यसैले ग्राहकले सिमेन्ट किन्दा सिमेन्टमा लेखिएको व्याच नम्बर हेरेर खरिद गर्नुपर्छ ।
पछिल्लो समयमा उत्पादन गरिएको व्याच नम्बर उलेख गरिएको सिमेन्ट खरिद गर्नु राम्रो हुने पुडासैनीले बताए ।तयारी अन्तिम चरणमा
अब विभागले नेपाली उद्योगले उत्पादन गर्ने सिमेन्टको बोरामा उत्पादन तथा डेट एक्सपायर्ड मिति राख्ने तयारी गरेको छ । विभागले यसअघि विभिन्न चरणमा उद्योगी तथा सरोकार वला निकायसँग छलफल समेत गरेको थियो ।
विभागले गरेको तयारीमा सिमेन्ट उद्योगीहरुले समेत स्वाग गरिसकेका छन् ।
विभागले भने अब तिहार तथा छठ पर्व लगतै एक पटक सरोकारवलासँग छलफल गरेर यो नियम कार्यन्वयनमा ल्याउने पुडासैनीले जानकारी दिए । तर, व्यवसायीहरुले गुज्रने मिति (एक्सपायर्ड डेट) समेत राख्ने कुरा भने उपयोगी नहुने उद्योगीहरुको तर्क छ ।
सिमेन्टको बोरामा प्रयोग गर्ने अन्तिम मिति राख्दा उपभोक्ताले झन गुणस्तरहीन सिमेन्ट प्रयोग गर्न बाध्य हुने अवस्था आउने उद्योगीहरुको भनाइ छ । उद्योगीहरुका अनुसार सिमेन्ट सुरक्षित तरिकाले स्टोर नगरेमा सिमेन्ट २ दिनमै गुणस्तरहिन हुन्छ ।
त्यसैले सिमेन्टको बोरामा अन्तिम मिति प्रयोग गर्दा समस्या आउने उद्योगीहरु बताउँछन् । विभागले भने सिमेन्टको प्रयोग गर्नबाट बञ्चित नहोउन् भन्ने उद्देश्यका साथ सिमेन्टको बोरामा उत्पादन मिति र अन्तिम मिति उल्लेख गर्नुपर्ने नियम ल्याउन लागेको बताएको छ ।
सर्वसाधारणबाट सिमेन्टको बोरामा उत्पादन मिति र प्रयोग गर्ने मिति नभएको गुनासो दिनप्रतिदिन थालेपछि विभागले यसको तयारी गरेको हो ।
‘उपभोक्ताले गुणस्तरयुक्त सिमेन्ट प्रयोग गर्नबाट बञ्चित नहुन् भने उद्देश्यका साथ सिमेन्टको बोरामा सिमेन्ट उत्पादन गर्दाकोे मिति प्रयोगमा ल्याउने तयारीमा छौँ’ पुडासैनीले भने, ‘उपभोक्ताले पनि सचेत हुँदै सिमेन्ट खरिद गर्न आवश्यक छ ।’