
﻿१८ असोज, ताप्लेजुङ । ताप्लेजुङ नगरपालिकाको विभिन्न स्थानमा भदौ १७ गते राति गएको पहिरोबाट विस्थापित परिवारलाई ताप्लेजुङ सरोकार केन्द्र काठमाडौले जस्तापाता वितरण गरेको छ ।
ताप्लेजुङ नगरपालिका ८, ७, २ र फुलबारी ३ मा पहिरोले विस्थापित १६ परिवारलाई केन्द्रले सोमबार प्रति परिवार तीन वण्डल जस्तापाता वितरण गरेको हो ।
ताप्लेजुङ नगरपालीका ८ र ७ का पहिरो प्रभावितलाई ताप्लेजुङ नगरपालिका ८ स्थित हिटि बजारबाट जस्तापाता वितरण गरीएको केन्द्रका उपाध्यक्ष रमेश बरालले बताए । अन्य परिवारलाई उनीहरुलाई पायक पर्ने स्थानबाट वितरण गरिएको बरालले बताए ।
पीडितहरुलाई संसद डम्बरधोज तुम्बाहाम्फे, सरोकार केन्द्रका उपाध्यक्ष रमेश बराल, कोषध्यक्ष युवराज गुरुङ, महा-सचिव बलबहादुर तमाङ लगायतको उपस्थितिमा जस्तापाता वितरण गरीएको हो । सो जस्ता पाताको मुल्याङ्कनलाई हेदा पहिरो प्रभावितको लागि सबै भन्दा बढि मुल्यको राहत रहेको आयोजकले बताएको छ ।
यसैबीच गायक खगेन्द्र याक्सो संयोजक रहेको ताप्लेजुङ गायन समाज काठमाडौले संकलन गरेको नगद १० हजार रुपैयाँमा केहि नगद थपि सोहि अवसरमा मृतकका परिवार कृष्ण कुमारी पालुङ्वा, मनकुमार तामाङ र टिकाराम मगरलाई प्रति परीवार ३ हजार पाँच सयका दरले वितरण गरिएको थियो ।