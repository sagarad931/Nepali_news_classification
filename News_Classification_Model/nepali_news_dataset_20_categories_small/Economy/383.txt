
﻿२५ कात्तिक, काठमाडौं । कलर्स मोबाइलले प्राइड ‘पी-८५’ स्मार्टफोन बजारमा ल्याएको छ । फिंगर पि्रन्ट सेन्सरयुक्त स्मार्टफोन अत्यन्त छरितो र स्टाइलिस डिजाइनको छ ।
नेपाली बजारमा प्राइड पी-८५ को प्रवेशले केवल अनलक गर्ने विशेषताभन्दा अन्य धेरै विशेषताहरुलाई पनि प्रवेश गराएको छ । यसमा तेब्बर एलइडी फ्ल्याससहितको ८ मेगापिक्सल क्षमताको क्यामरा जडान गरिएको छ । फ्रन्टमा ५ मेगा पिक्सल क्षमताको क्यामेरा सेल्फी क्यामरा छ ।
यसमा १.३ गेगाहर्जको कोड-कोर प्रोसेसरसहित १ जीबी र्‍याम, र ३२ जीबिसम्म क्षमता बढाउन सकिने १६ जीबीको आन्तरिक मेमोरीको छ ।
५ इन्च एचडि आइपिएस स्क्रिनयुक्त यो स्मार्टफोनमा २५०० एमएएच क्षमताको ब्याट्री छ । जसले ५६२.५ घण्टासम्म काम गर्ने क्षमता राख्दछ, । यसले थ्री-जी सपोर्ट गर्छ । फोनको बजार मूल्य नेपाली बजारका लागि ११ हजार ४ सय ९५ रुपैयाँ कायम गरिएको छ ।
‘हाम्रा कडा मेहनतका कारण अन्ततः हामीले नेपाली मोबाइलमै फिंगर पि्रन्ट सेन्सरसहितको पर्फेक्ट सेल्फी लिन सकिने स्मार्ट क्यामरा फोन ल्याएका छौं, ‘ टेलिटक प्रालिका कार्यकारी निर्देशक सन्जय अग्रवालले भने ।
‘हामी सबैलाई यो विश्वास दिलाउँछौं कि अन्य क्यामरा फोनले भन्दा यो नयाँ प्राइड पि ८५ क्यामरा फोनले लिने से सेल्फीको अनुभव अनुपम र उत्कृष्ट हुनेछ’ कलर्स मोबाइलका बजार प्रबन्धक राजजंग थापाले भने ।