
﻿काठमाडौं । निजी क्षेत्रको मोवाइल सेवा प्रदायक कम्पनी ऐनसेलको शसक्त सेवा सुरु भएपश्चात मोवाइल सेवाको पहुँच गाउँ गाउँसम्म पुग्न थालेको छ । एनसेलले आम जनताको चाहना अनुरुप गाउँ गाउँसम्म पहुँच पुर्याएर मोवाइल सेवा विस्तार गरेको हो ।
अहिले एनसेलले सेवा दिएकै कारण बजारमा सहजै सिम र टेलिफोन सेवा पाउन थालिएको काठमाडौं ठमेलका उपभोक्ता रमेश पाठकले वताए । उनका अनुसार निजी क्षेत्रवाट एनसेलले सेवा नदिएको भए अहिलेसम्म पनि सिम लिन त्यस्तै सास्ती व्यहोर्नु पर्दथ्यो ।
नेपाल दूरसंचार प्राधिकरणको तथ्याङ्क अनुसार देशको ९० प्रतिशत भन्दा बढि जनसंख्यामा मोबाइल सेवाको पहुँच पुगिसकेको छ । अहिले सेवामा विविधता छ र प्रति मिनेट शुल्क १ भन्दा तलसम्म समेत झरेको छ । भारत, खाडी मुलुक देखि अमेरिकामा रहेका आफन्तसँग अब सहजै आफ्नै फोनबाट कुरा गर्न सकिन्छ । अन्र्तराष्ट्रिय कलको महशुल व्यापकरुपमा तल झरेको छ । आगमन कल, एसटीडी शुल्क हटी सकेको छ । थिज्री प्रविधीले गर्दा मोबाइल ब्रोडव्यान्ड सजिलै हात हातमा पुगेको छ ।
विषेशत एनसेलले मेरो मोबाइलबाट एनसेलमा रिब्रान्ड भएपछि २०१० पछि आक्रामक रुपमा बजार विस्तार गरेको हो । र यसै बीच नेपाल टेलिकमले कडा प्रतिस्पर्धामा उत्रनको लागि आफ्नो १ करोड जिएसएम लाइन र २० लाख सीडीएमए लाइनको आयोजना ल्याएको थियो । मोबाइल ग्राहकको वृद्घिदर हेर्ने हो भने पनि २०१० देखि २०१५ को बीचमा भारी संख्यामा ग्राहक बढेको दखिन्छ ।
कुनै बेला पैसाबालले मात्र बोक्ने र विलासिताका वस्तुका रुपमा समेत हेरिने मोबाइल सेवा अहिले आवश्यकता भइसकेको छ । एक विद्यार्थीका लागि विश्वसामु एक टचमा जोड्ने र ज्ञानगुण रोज्ने सजिलो माध्यमका साथै एक नाङ्लो पसलेलाई आफ्नो व्यापार गर्ने एउटा साधन सिद्घ भइसकेको छ । यसमा सरकारले खुल्ला अर्थतन्त्रको मर्म अनुसार लिएको दुरसंचार नीतिको पनि ठूलो योगदान छ ।
अहिलेको युगमा सूचना प्रविधिको विकास र यसमा आधारित सेवाहरुकोे सर्वसुलभता अन्य क्षेत्रको विकास र गरिबी न्युनिकरणका लागि समेत अति आवश्यक छ । यसका लागि सरकारले आफ्नो नीति र कानुनहरु समय सापेक्ष बनाउन आवश्यक छ ।