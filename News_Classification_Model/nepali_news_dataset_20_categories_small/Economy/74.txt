
﻿अनन्तराज न्यौपाने/नयाँ पत्रिका
मोरङ, २३ असार
दुग्ध विकास संस्थानले विराटनगरमा धुलो दूधको कारखाना थप गर्ने तयारी थालेको छ । योजनाअनुसार काम भए आगामी पुसभित्र दोब्बर क्षमतामा धुलो दूध उत्पादन गर्न सकिने संस्थानले जनाएको छ ।
तत्कालीन कृषिमन्त्री स्व. शैलजा आचार्यको पालामा संस्थानको विराटनगर कार्यालयस्थित परिसरमा धुलो दूध कारखाना स्थापना सुरु गरिएको थियो । त्यसलाई ०५१ मा तत्कालीन प्रधानमन्त्री स्व. मनमोहन अधिकारीले उद्घाटन गरेका थिए ।
दैनिक ८० हजार लिटर दूधबाट धुलो दूध उत्पादन
‘हाल ३ हजार लिटर दूधबाट धुलो दूध निकाल्ने काम भइरहेको छ,’ संस्थानको विराटनगरस्थित आयोजना प्रबन्धक ईश्वरीराज न्यौपानेले भने, ‘यसबाट दुई हजार पााच सय किलोग्राम धुलो दूध निस्कन्छ ।’
उत्पादित धुलो दूधको सम्पूर्ण बजार काठमाडौं नै हो । संस्थानले विराटनगरमा हालकै क्षमताको कारखाना थप गर्न लागेको छ । यसपछि दैनिक ६० देखि ८० हजार लिटर दूधबाट धुलो दूध उत्पादन गर्न सकिनेछ । दैनिक ५ देखि ७ मेट्रिकटन धुलो दूध उत्पादन हुनेछ ।
मेसिन आपूर्तिका लागि टेन्डर
प्रबन्धक न्यौपानेका अनुसार मेसिन आपूर्तिका लागि टेन्डर भइरहेको छ । टेन्डर स्वीकृत भए आगामी पुस–माघदेखि उत्पादन गर्न सकिनेछ । हाल किसानबाट संकलित ३५ हजार लिटर दूध विराटनगरस्थित आयोजनामा आइरहेको छ । अहिले ३५ हजार लिटर दूध संकलन भइरहेको छ । सिजनका वेला दैनिक ४५ देखि ५० हजार लिटर दूध संकलन हुन्छ । पूर्वाञ्चलमा असोजदेखि फागुन महिनासम्मलाई दूधको सिजन र चैतदेखि भदौसम्मलाई अफसिजन भन्ने गरिन्छ ।
प्रबन्धक न्यौपानेका अनुसार विराटनगरमा संकलन हुने दूधमध्ये ६० देखि ७० प्रतिशत इलामबाट आउाछ । यसबाहेक पााचथर, झापा, तेह्रथुम, धनकुटा, मोरङ, सुनसरी र सप्तरीबाट पनि दूध संकलन भइरहेको छ । पूर्वाञ्चल क्षेत्र दूध र दुग्धजन्य पदार्थमा आत्मनिर्भर रहेको
उनले बताए ।
धुलो दूध मात्र नभई विराटनगरस्थित आयोजनाले उत्पादन गर्ने घिउ र मक्खनको ७० प्रतिशत बजार पनि काठमाडौं नै हो । आयोजनाले दैनिक एक मेट्रिकटन मक्खन र त्यति नै मात्रामा घिउ उत्पादन गर्दै आएको छ ।
६ सय मेट्रिक टन धुलो दूध उत्पादन लक्ष्य
विराटनगरस्थित आयोजनाले आगामी आव ०७३/७४ मा २ लाख ६८ हजार किलोग्राम मक्खन, २ लाख ३७ हजार किलोग्राम घिउ र ६ सय मेट्रिक टन धुलो दूध उत्पादन गर्ने लक्ष्य रहेको न्यौपानेले जानकारी दिए ।
चियाका लागि छुट्टै दूध
आयोजनाले आगामी साउनदेखि चियाका लागि छुट्टै दूध बजारमा ल्याउने भएको छ । न्यौपानेले भने, ‘यो दूधमा चिल्लो (फ्याट)को मात्रा डेढ प्रतिशत मात्र हुन्छ र ठोस पदार्थ (एसएनएफ)को मात्रा साढे ९ प्रतिशत हुनेछ ।
हाल बजारमा ८ प्रतिशत एसएनएफ (सोलिड नट फ्याट) भएको दूध आयोजनाले वितरण गरिरहेको छ । साथै, ३ र ५ प्रतिशत चिल्लो पदार्थ भएका दुईथरी दूध बजारमा बिक्री गरिरहेको छ ।
चिल्लो पदार्थ कम र एसएनएफ बढी भएको दूधको चिया बनाउादा चिया अझ बढी स्वादिलो र बाक्लो हुनेछ । यसले मधुमेह, रक्तचाप, ग्यास्ट्राइटिस र कोलेस्ट्रोलका बिरामीलाई फाइदा पुग्ने दाबी संस्थानको छ ।