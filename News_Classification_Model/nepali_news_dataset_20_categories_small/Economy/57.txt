
﻿कृष्ण रिजाल
मोबाइल सेवाको पहुाच विस्तारसागै यसको प्रयोग पनि उच्चदरमा बढ्दै गएको छ । दूरसञ्चार प्राधिकरणको पछिल्लो तथ्यांकअनुसार हालसम्म २ करोड ८२ लाख ६० थान सिमकार्ड बिक्री भएका छन् । मोबाइलको फैलिादो नेटवर्क र सस्तिादो सेवाले प्रयोगकर्ताको संख्या मात्रै बढाएको छैन यसले ‘सेटको आधिकारिक कारोबार र सुरक्षित प्रयोग’को चुनौतीसमेत थपिदिएको छ ।
मोबाइलको सीमसागै सेटको बिक्री उच्चदरमा बढ्दै गएपछि यसको आयातदेखि प्रयोगलाई वैध र सुरक्षित बनाउन सरकार मात्रै होइन, व्यवसायीसमेत सचेत बन्दै गएका छन् । सरकारले नीतिगत तथा कानुनी व्यवस्थालाई बलियो बनाउादै लगेको छ । व्यवसायी पनि मोबाइल सेटको वैध र सुरक्षित कारोबारप्रति सचेत बन्दै गएको प्राधिकरणका प्रवक्ता मीनप्रसाद आर्याल बताउाछन् । सरकारले मोबाइलको अवैध आयातलाई रोक्न स्तर स्वीकृति (टाइप एप्रुभल) र आइएमइआई दर्तालाई अनिवार्य गरेको छ । खासगरी गैरकानुनी रूपमा भित्रिएका ननब्रान्डेड मोबाइलका कारण सरकारलाई राजस्व गुम्ने खतरा मात्रै नभई प्रयोगकर्तालाई समेत सुरक्षामा समस्या हुने गरेको उनी बताउाछन् । ब्रान्डेड मोबाइलमा भने ढुक्क हुन सकिने उनको भनाइ छ ।
स्तर स्वीकृतिमा कडाइ
कानुनी व्यवस्थाअनुसार आयातकर्ताले कुनै पनि मोडलका मोबाइललगायत उपकरणको उत्पादक तथा वारेन्टी/ग्यारेन्टीको जानकारी, कस्टमर केयर सेन्टरको रिपोर्ट, तथा उपकरणको परीक्षण प्रतिवेदन र विस्तृत जानकारी अनिवार्य रूपमा प्राधिकरणलाई उपलब्ध गराउनुपर्ने हुन्छ । स्वीकृति लिने मोबाइल सेट तथा ट्याबलेटको सेन्सेटिभिटी, स्पिकर, त्यसमा प्रायोग हुने प्रविधि, सफ्टवेयरलगायत प्रत्येक प्रणाली तथा डिभाइसको क्षमता पनि मापदण्डअनुसार हुनुपर्ने छ ।
टाइप एप्रुभलले अवैध मोबाइललाई रोक्ने अर्याल बताउाछन् । अवैध रूपमा मोबाइल नआउने भएपछि एकातर्फ राज्यको राजस्व नगुम्ने र अर्कातर्फ प्रयोगकर्ताले गुणस्तरीय मोबाइल सेट प्रयोग गर्न पाउने उनको भनाइ छ । ‘नेपालमा बिक्रीवितरणका लागि तोकिएको प्राविधिक पक्ष, सुरक्षा, गुणस्तरलगायत मापदण्ड पूरा गरेका मोबाइल मात्रै आयात हुने भएपछि सरकार, व्यवसायी र प्रयोगकर्ता तीनै पक्षलाई फाइदा पुग्छ,’ उनी भन्छन् । हालसम्म जिएसएम मोबाइलका ३ हजार १ सय २५ र सिडिएमए सेटका ४७ वटा मोडलका मोबाइलले स्तर स्वीकृति लिएका छन् ।
आइएमइआई तीनै पक्षको हितमा
प्राधिकरणले मोबाइल सेटको विशिष्ट पहिचान अंक (आइएमइआई नम्बर) दर्तालाई अनिवार्य बनाएको छ । आइएमइआई नम्बर नभएका मोबाइल ब्लकसमेत गर्न सकिने व्यवस्था छ । यसले अवैध मोबाइलको आयात तथा कारोबारलाई रोक्ने मात्रै नभई प्रयोगकर्ताको मोबाइल सेटको सुरक्षासमेत गर्नेछ । प्राधिकरणले तयार पारेको ‘राष्ट्रिय उपकरण पहिचान दर्ता’को आन्तरिम कार्यविधिमा आधिकारिक आइएमइआई नम्बर नभएका मोबाइललाई ब्लक गरिने उल्लेख छ । आधिकारिक रूपमा आयात तथा बिक्रीवितरण हुने मोबाइलमा आइएमइआई नम्बर हुन्छ । प्रयोगकर्ताले प्राधिकरणमा गएरसमेत आइएमइआई नम्बर लिन सक्नेछन् । सरकारले मोबाइल सेटको वैध व्यापारलाई प्रोत्साहन गर्न तथा अपराध छानविनमा एवं न्यूनीकरणका लागि आइएमइआई दर्तालाई अनिवार्य गरेको हो । प्रत्येक मोबाइलको मोबाइल बक्स र सेटको ब्याट्री राख्ने ठाउामा आइएमइआई नम्बर प्रिन्ट गरिएको हुन्छ । मोबाइल सेटबाट ‘स्टार ह्यास शून्य ६ ह्यास’ (८३ण्ट३) डायल गरेर पनि आइएमइआई नम्बर थाहा पाउन सकिन्छ ।

मोबाइलको ‘सेट’अनुसार सेवाको गुणस्तर
मोबाइल सेवाको गुणस्तर नेटवर्कमा मात्रै भर पर्दैन, मोबाइल सेटले समेत गुणस्तर निर्धारण गर्दछ । मोबाइल सेटका कारण पनि नेटवर्क नआउने, फोन नलाग्ने, स्पष्ट नसुनिने, फोन काटिनेलगायतका समस्या उत्पन्न हुने सरोकारवाला बताउाछन् । कतिपय मोबाइल सेटमा ‘रेडियो सिग्नल’लाई ‘क्याच’ गर्ने क्षमता न्यून हुन्छ । मोबाइल सेटमा ‘रिसिभर सेन्सिटिभिटी’ र ‘ट्रान्समिसन सेन्सिटिभिटी’ नामक डिभाइस हुन्छन्, जसले नेटवर्कलाई लिएर फोन पठाउने र लिने (कल ट्रान्समिसन गर्ने र रिसिभ गर्ने) काम गर्दछ । यस्ता थुप्रै डिभाइस कमसल तथा कमजोर भएमा नेटवर्क कभरेज राम्रो भए पनि मोबाइलको सेट गुणस्तरहीन छ भने कुराकानीमा अवरोध आउने व्यवसायी बताउाछन् । खासगरी अनाधिकृत रूपमा भित्रने ननब्रान्डेड मोबाइलमा यस्ता समस्या हुन्छन् । आधिकारिक रूपमा नेपालमा आयात तथा बिक्रीवितरण हुने मोबाइल सेटमा यस्ता समस्या नहुने उनीहरू बताउाछन् ।
कार्यन्वयन फिताले भएको गुनासो
तर, स्वीकृति (टाइप एप्रुभल) गर्नुपर्ने प्रावधानको प्रभावकारी कार्यान्वयन नभएको व्यवासयीको गुनासो छ । सूचना प्रविधिका उपकरणको ‘ग्रे मार्केट’ हटाउन ‘टाइप एप्रुभल’लाई प्रभावकारी बनाउनुपर्ने उनीहरूको भनाइ छ । मोबाइल व्यवसायी तथा ललितपुर मोबाइल कम्प्लेक्सका अध्यक्ष पुरुषोत्तम बस्नेतले सरकारले अवैध मोबाइल रोक्न नीतिको प्रभावकारी कार्यान्वयन गर्न नसकेको बताउाछन् । स्तर स्वीकृति लिनुपर्ने, आइएमइआई दर्ता गर्नुपर्नेलगायत नीति तथा नियम बनाइए पनि त्यसको प्रभावकारी कार्यान्वयन नहुादा अझै पनि मोबाइलको ‘ग्रे मार्केट’ खट्न नसकेको उनको भनाइ छ । टाइप एप्रुभल नलिएकाहरूलाई कारबाही हुन नसक्दा वैधानिक रूपमा भित्रिएका मोबाइलको बजारीकरणमा समस्या हुने गरेको एलाइड ट्ेरडलिंक इन्टरनेसनल प्रालिका प्रबन्ध निर्देशक मनीष राजभण्डारी बताउाछन् ।
के हो टाइप एप्रुभल
कुनै पनि मोबाइललगायत दूरसञ्चार उपकरण नेपालमा बिक्रीवितरणका लागि योग्यताको प्रमाण लिनुपर्ने हुन्छ । यसरी प्राधिकरणबाट लिने प्रमाणपत्र नै स्तर स्वीकृति (टाइप एप्रुभल) हो । दूरसञ्चार ऐन २०५३को दफा १३(च) तथा दफा १४अनुसार हरेक मोडलका मोबाइल सेट तथा आइएसएम ब्यान्डका उपकरणहरूका लागि प्राधिकरणबाट अनिवार्य रूपमा स्तर स्वीकृति लिनुपर्ने व्यवस्था छ । जसअनुसार नेपाल भित्रने सबैखाले ब्रान्डका मोबाइल सेट, टबलेट, रेडियो उपकरणहरू, वाइफाइ, ब्लुटुथलगायत उपकरण तथा नेटवर्कले स्तर स्वीकृति लिनुपर्छ ।
के हो आइएमइआई ?

आइएमइआई भनेको कुनै पनि मोबाइल सेटको पहिचान राख्ने १५ अंकको नम्बर हो । यसको पूरा रूप ‘अन्तर्राष्ट्रिय मोबाइल उपकरण पहिचान’ हो । यो हरेक मोबाइल सेटको छुट्टै परिचय हो । मोबाइल सेट उत्पादकलाई यस्तो नम्बर उपलब्ध गराउने छुट्टै कम्पनी (थर्डपार्टी) हुन्छन् । अहिले विश्वभर विभिन्न चारवटा कम्पनीले आइएमइआई नम्बर उपलब्ध गराउादै आएको प्राधिकरणका अधिकारीले बताएका छन् । आइएमइआई नम्बर दर्ता भएपछि हराएको मोबाइल भेटिने, अपराध छानबिन गर्न सहज हुने, अवैध आयात रोक्ने र राजस्व चुहावट रोकिने बताइएको छ ।
 