
﻿विनय बञ्जारा
तपाईंको खातामा कति पैसा छ, जान्न मन लाग्यो ? तलब आयो कि आएन ? कसैले तिर्नुपर्ने पैसा तिर्‍यो कि तिरेन ? खातामा पैसा कति थपियो वा कति निकालियो ? यस्तो सूचना पाउन आफौ बैंकमा धाउनुपर्ने समस्याको अन्त्य भइसकेको छ । घरमै बसेर एउटा एसएमएसको भरमा मोबाइलबाट सबै जानकारी पाउन सकिन्छ ।
अहिले सबैजसो वाणिज्य बैंक र अधिकांश विकास बैंकले मोबाइल बैंकिङ सुविधा दिइरहेका छन् । बैंकमा गएर एउटा फर्म भरेपछि सजिलै मोबाइल बैंकिङ सेवा पाउन सकिन्छ । कतिपय अवस्थामा आफ्नो खातामा भएको रकम थाहा नहुादा चेक काट्न समस्या हुने गर्छ । तर, यस्तो सुविधाले चेक काट्दा खातामा पैसा कम भएर ‘बाउन्स’ हुने डर पनि हुादैन । चेक बाउन्स भइरह्यो भने कालोसूचीमा पर्ने डर हुन्छ । त्यति मात्रै होइन, आफ्नो खाताबाट पैसा निकाल्दा त्यसको जानकारी एसएमएसमै प्राप्त हुन्छ । कसैले गलत ढंगले पैसा निकालेको रहेछ भने पनि यो सुविधाले तुरुन्तै सूचना पाउादा अनुसन्धानमा सहयोग पुग्छ ।
सधौ हातमा हुने मोबाइलको यस्ता फाइदा अनगिन्ती छन् । कसैलाई पैसा तिर्नुपर्नेछ भने पनि बैंक नगई ई–मोबाइल सेवामार्फत मोबाइलबाटै ट्रान्सफर गर्न सकिन्छ । जसले गर्दा बैंक धाउन वा सम्बन्धित व्यक्तिलाई भेट्ने परिश्रम गरिराख्नुपर्दैन ।
अझ एन्ड्रोइड फोन प्रयोगकर्ताले त विभिन्न किसिमका एप्स डाउनलोड गरेर धेरैभन्दा धेरै फाइदा लिन सक्छन् । वित्तीय कारोबारमा सघाउने यस्ता धेरै एप्स निर्माण भएका छन् । मोबाइलको प्रयोग गरेर डिसहोम, इन्टरनेट र टेलिफोनकै रिचार्ज गर्न पनि सकिन्छ । बैंकको कुन शाखा कतिवेलासम्म खुल्छ भन्नेदेखि विदेशी विनिमय दर थाहा पाउन र चेकबुक तथा स्टेटमेन्टको माग गर्न पनि मोबाइलबाटै सम्भव हुन्छ ।
सेयर कारोबारमा पनि मोबाइल एप
हातमा मोबाइल भएपछि सेयर कारोबारको बारेमा जानकारी पाउनदेखि कारोबार गर्न पनि सकिन्छ । यसका लागि ब्रोकरको अफिस धाइरहनुपर्दैन । नेप्सेले सञ्चालनमा ल्याएको एप्स डाउनलोड गरेर बजारको लाइभ अपडेट हेर्न सकिन्छ । मार्केट डेफ्थ पनि हेर्न सकिने भएकाले कुन सेयरमा कति माग र कति आपूर्ति छ भन्ने सजिलै थाहा पाउन सकिन्छ । सेयरको मूल्य प्रवृत्तिलगायत बजारका सबै सूचना हेर्न सकिने भएकाले त्यस आधारमा घरमै बसेर कारोबार गर्न सकिन्छ ।
केही निक्षेप सदस्य (डिपी)हरूले पनि मोबाइल एप्स सञ्चालनमा ल्याइसकेका छन् । ‘यस्ता एप्समा हामीले आफ्ना ग्राहकको सबै सेयर सूचना र कम्पनीका घोषणा तथा निर्णयहरूसमेत राखिदिने गरेका छौा,’ सुमेरु सेक्युरिटिजका निर्देशक निरञ्जन जोशीले भने । उनका अनुसार यस्ता एप्समा सम्बन्धित ग्राहकले आफ्नो पोर्टफोलियोको लाइभ अपडेट हेर्न सक्नेछन् । अर्थात् सेयर बजारमा हुने मूल्य परिवर्तनबाट तपाईंको कुल सम्पत्तिमा कस्तो फेरबदल भइरहेको छ भन्ने थाहा हुन्छ । यसले घरमा खाता सञ्चालन गरेरै हिसाब राख्नुपर्ने झन्झट रहादैन । अर्कोतिर आफ्नो स्वामित्वमा रहेका कम्पनीका निर्णय, हकप्रद, बोनस, लाभांश, सेयर रजिस्ट्रार र साधारणसभाबारेका सूचनासम्मका जानकारी पनि मोबाइलमै पाइन्छ ।