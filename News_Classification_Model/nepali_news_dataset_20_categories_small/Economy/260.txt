
﻿३० भदौ, काठमाडौं । बर्जर पेन्ट्सले आफ्नो एक्सक्लुसिभ शो-रुम पेन्ट प्लसको नयाँ स्टोर ‘बिशाल अपुर्वा’ वीरगञ्जको आदर्शनगरमा विस्तार गरेको छ ।
योस्टोरको उद्घाटन मिस नेपाल २०१६ अश्मी श्रेष्ठ र नेपालका चर्चित हाँस्य कलाकार दिपकराज गिरीले संयुक्त रुपमा गरे ।
‘बुझ्नुहोस्, रोज्नुहोस् अनि रंगाउनुहोस्’ भन्ने नाराको साथ सुरुवात भएको पेन्ट प्लसको मुख्य उद्देश्य घरधनीहरुलाई रंगसम्बन्धी सम्पूर्ण जानकारी एकै स्थानमा उपलब्ध गराउनु भएको कम्पनीले जनाएको छ ।
पेन्टस् प्लसमा रङ्गको साथसाथै ग्राहकहरुको सुविधालाई मध्य नजर राखी इन्टेरियर डेकोरेटरद्वारा रङ्ग सम्बन्धी परामर्श, घरको डिजिटल प्रिभ्यु, टच एण्ड फिल र विभिन्न रंगहरुबाट रोज्ने सुविधा जस्ता थप सुविधाहरु एकै ठाउँमा उपलब्ध गराइन्छ ।
नेपालमा रहेका अन्य पेन्टस् प्लसका स्टोरहरुको सफलतासँगै ग्राहकहरुलाई थप सुविधा दिने उद्देश्यका साथ बिरगंजमा पहिलो तथा एकमात्र यस बर्जर पेन्ट प्लस स्टोरको विस्तार गरिएको कम्पनीले जनाएको छ ।