
﻿
७ असोज, काठमाडौं । सेवा सुविधा वृद्धि गर्न माग गर्दै केही समयदेखि आन्दोलनमा रहेका इन्जिनियरहरु आन्दोलन स्थगित गरी काममा र्फकने भएका छन् ।
राष्ट्रिय पुनर्निर्माण प्राधिरकण, सहरी विकास मन्त्रालयको केन्द्रीय आयोजना कार्यान्वयन इकाई र इन्जिनियरका प्रतिनिधिबीच आज भएको वार्तापछि यो सहमति भएको हो ।
बार्तामा प्राधिकरणले सहरी विकास मन्त्रालयले पनि छुट्टै प्रस्ताव अर्थ मन्त्रालयमा पठाएको र प्राधिकरणले पनि सेवा सुविधा वृद्धि गर्न अर्थ मन्त्रालयमा प्रस्ताव पठाएको जानकारी इन्जिनियर्स एशोसियसनलाई दिएको छ ।
वार्तामा सेवा सुविधा वृद्धि गर्ने सम्बन्धमा उपलब्ध स्रोत साधनको सीमिततालाई ध्यानमा राखी आ-आफ्नो क्षेत्रबाट सबैले गर्ने र इन्जिनियरहरु पनि आन्दोलन स्थगित गरी काममा आ-आफ्नो कार्य क्षेत्रमा र्फकने निर्णय भएको हो ।
भूकम्पपछिको पुनर्निर्माणका लागि सहरी विकास मन्त्रालयमार्फत करारमा कार्यरत करिव २८ सय इन्जिनियरले सेवा सुविधा वृद्धि गर्नुपर्ने लगायतमा मागहरु राखी आन्दोलन गरेका थिए ।