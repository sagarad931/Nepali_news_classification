
﻿काठमाडौं, २१ जेठ । पशु चिकित्सकहरुको छाता संगठन नेपाल भेटेरिनरी एसोसिएनको अध्यक्षमा डा.शितलकाजी श्रेष्ठ चुनिएका छन् ।
१९ जेठबाट राजधानीमा सञ्चालन भएको अधिवेशनले शुक्रबार श्रेष्ठको अध्यक्षनामा नयाँ कार्यसमिति चयन गरेको हो । एसोसिएसनको उपाध्यक्ष डा. निर्मल कटुवाल, महासचिव डा. राजेन्द्रप्रसाद यादव र कोषाध्यक्ष डा. सुदिवकेशव हुमागाई चयन भएका छन् । सचिव पद भने खाली रहेको अध्यक्ष श्रेष्ठले जानकारी दिए ।
त्यस्तै, प्रधान सम्पादकमा डा. निना अमात्य चयन गरिएको उनले जानकारी दिए । ५ केन्द्रिय सदस्यमा डा. विनोद हुमागाई, डा. सुरज थापा, डा. सुलोचना श्रेष्ठ, डा. विनोद सञ्जेल र डा. सिकेश मानन्धर चयन भएका छन् ।
एसोसिएनमा आठ सय भेटेरिनरी डाक्टर आवद्ध रहेका छन् । पोखरा, चितवन र लुम्बिनीमा च्याप्टर खडा गरेको एसोसिएसनमा पाँचै विकास क्षेत्रमा एक÷एक वटा क्षेत्रिय कार्यसमिति बनाएर संजाल बिस्तार गरिएको छ । ५ विकास क्षेत्रबाट केन्द्रिय कार्यसमितिमा एक÷एक जना सदस्य मनोनित हुने प्रावधान रहेको श्रेष्ठले जानकारी दिए । उनले अहिले भेटेरिनरी क्षेत्रमा चौतर्फी आक्रमण भएको बताउँदै पेशालाई सुरक्षित दिशातर्फ अगाडी बढाउने मुख्य कार्यभार रहेको उल्लेख गरे ।