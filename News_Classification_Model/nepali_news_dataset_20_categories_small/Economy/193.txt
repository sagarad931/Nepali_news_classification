
﻿
बाँदर र कुकुर हटाउन नसकेकोमा मन्त्रीको दुःख मनाउ

सोभित थपलियाकाठमाडौं, १८ साउन । संस्कृति पर्यटन तथा नागरिक उडड्यन मन्त्री आनन्द पोखरेलले आफ्नो नौ महिने अवधिका कामको समीक्षा गरेका छन् ।
राजधानीमा आयोजित कार्यक्रममा मन्त्री पोखरेलले त्रिभूवन अन्तर्राष्ट्रिय विमानस्थलको अवस्गा सुधार्न नसकेकोमा दुःख व्यक्त गरेका छन् ।
कार्यक्रममा मन्त्री पोखरेलले कुख्यात अपराधी चार्ल्स सोभराजको नेपालको विमानस्थलमा हात्ती पनि छिराउन सकिन्छ भन्ने भनाई सत्यको नजिक रहेको दाबी गरे ।
मन्त्री पोखरेलले नेपाल एयरलाइन्सको विमानमा बिना चेकजाँच क्याटरिङका सामान ओसारपसार हुँदा सुन तस्करीले प्रश्रय पाउने गरेको धारणा राखे ।
आफुले मन्त्रीपद सम्हालेपछि विमानस्थलमा बिनाप्रतिस्पर्धा कर्मचारी राख्ने प्रणाली रोकेको जानकारी गराउँदै आगामी दिनमा मजदुरले उचित्र पारिश्रमिक पाउने बाताबरण बनाएको दाबी गरे ।
‘आगामी दिनमा ठेकेदार परिवर्तन भएपनि कर्मचारी परिवर्तन नहुने प्रणालीको बसेको छु, उनले भने, आगामी दिनमा बढीमा टेण्डर पारेर कर्मचारीलाई कम तलब दिने प्रवृति कम हुनेछ ।’
आफु मन्त्री हुँदा विमानस्थलमा रहेको कुकुर र बाँदर पस्ने समस्या समाधान गर्न नसकेकोमा उनले आत्माआलोचना समेत गरे । उनले भने, ‘कुकुर विदेशी विमानस्थलमा पनि हुन्छन, हनुमानका प्रतिक भएकाले नेपालमा बाँदर मार्न पाइँदैन ।’

मन्त्री पोखरेलले नौ महिनाको अवधिमा आफुले गरेको कार्य सम्पादनबारे जानकारी गराउँदै नेपालमा विश्वका एक अर्ब भन्दा धेरै बुद्ध धर्मावलम्बी आउने गरेको बताए ।
मन्त्री पोखरेलले लुम्बिनी, पोखरा, काठमाडौं उपत्यकाका स्वयम्भू, बौद्धनाथ लगायतका गुम्बा, नमोबुद्ध, तिमाल, शैलुङ, हलेसी र दमक जस्ता गन्तव्य रहेको बताए । उनले नेपाललाई धार्मिक पर्यटकको लागि बुद्धिस्ट सर्किट विकास गर्न सकिने बताए ।
‘विश्वमा एक अर्ब हिन्दुमध्ये शुन्य दशमलव एक प्रतिशत मात्र नेपालमा आएको खण्डमा वार्षिक एक करोड हिन्दु पर्यटकको गन्तव्य नेपाल हुन्छु, उनले भने, ‘यसका लागि पशुपतिनाथलाई केन्द्रित गरेर पशुपति सर्किट निर्माण गर्न सकिन्छ ।
विदेशी धार्मिक पर्यटकहरु तान्नका लागि काठमाडौंमा सांस्कृतिक संग्रालय बनाउन आवश्यक रहेको उनले धारणा राखे ।आफुले अर्गानिक टुरिजमका लागि बजेट बिनियोजन गरेर सातवटै प्रदेशमा नयाँ गन्तव्य निर्धारणका लागि बजेट विनियोजन गरेको उनको भनाइ थियो ।
आफ्नो कार्यकालमा राष्ट्रिय योजना आयोगबाट स्वीकृत भएका एक सय ४ कार्यक्रममध्ये क्षतिग्रस्त सम्पदा संरक्षण तथा पुनर्निर्माण प्राधिकरणमा स्वीकृति प्राप्त गरि ४९ वटा कार्यक्रमको बोलपत्र आव्हान गरेको पोखरेलले बताए ।
‘बाँकी ५० वटा सम्पदाहरुको डिजाइन तयार भएको छु, उनले भने, ‘हनुमानढोका दरबार परिसरका दुई स्मारकहरुको सवलीकरण र आपतकालिक संरक्षणका लागि युस्नोस्कोसँग सम्झोता भइसकेको छ ।
मन्त्री पोखरेलले आफ्नो कार्यकालमा भियतनाम र न्यूजिल्याण्डसँग नयाँ हवाईसेवा सम्झौता गरिएपछि नेपालले हवाई सेवा सम्झौता गरेका मुलुकको संख्या ३८ पुगेको बताए । उनले साउदी अरब, यूएई र पाकिस्तसँग विद्यमान हवाई सम्झौतामा पुनरावलोकन गरेको बताए ।
आफ्नो पालमा भैरहवामा अन्तर्राष्ट्रिय विमानस्थलको रन–वेमा टप सोलिड सम्पन्न भई अर्थ फिलिङ कार्य भइरहेको उनको भनाइ थियो । त्यो विमानस्थलका लागि सरकारबाट एक सय ४० बिगाहा जग्गा अधिग्रहण भएको बताउँदै उनले आवश्यक पर्ने २८८ विघा जग्गा पनि अधिग्रहण प्रकृया अघि बढेको पोखरेलको भनाइ छ ।
नागरिक उड्डयन प्राधिकरणको स्वामित्वमा रहेको सिनामंगलस्थित विमानस्थल सुधार आयोजना कार्यालयभित्रको ९१ रोपनी ६ आना २ दाम जग्गामा अन्तर्राष्ट्रिय उडड्यन संगठनको मापदण्ड बामोजिम आवश्यक भौतिक पूर्वाधार बनाइ एकीकृत पर्यटन प्रवर्दन गर्न थिएटर र फनपार्क सुविधासहितको भवन बनाइ भाडामा लगाउन प्राधिकरणलाई स्वीकृत दिएको जनाए ।
  ‘त्रिभुवन विमानस्थलबाट पनि हात्ती छिराउने अवस्था छ’        