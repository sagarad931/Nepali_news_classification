
﻿
३१ भदौ, काठमाडौं । दशैं, तिहार र छठ पर्वको अवसरमा प्रभु मनि ट्रान्सफरले उपहार कार्यक्रम घोषणा गरेको छ । ‘प्रभु-लक्की सेभेन’ नामक नयाँ योजना सार्वजनिक भएको हो ।
यो योजना भोलि शनिबारदेखि कात्तिक २० गते सम्म लागू हुनेछ । विदेशवाट नेपालमा पैसा पठाउँदा प्राप्त हुने संकेत नम्वरलाई लक्की ड्र मा समावेश गरिनेछ र भाग्यशाली विजेता ग्राहकहरु छानिने छन् ।
हरेक साता विजेता ग्राहकहरुको नाम कम्पनीको वेवसाईट वा अनलाइन न्यूज पोर्टलमार्फत सार्वजनिक गरिने छ । तोकिएको उपहार नेपालमा पैसा बुझ्ने आफन्तजनलाई प्रदान गरिने छ ।
उपहारहरुमा यामाहाको मोटरसाइकल, स्कुटी, टिभी, मोवाइल लगााएत सयौंको संख्यामा रिचार्ज कार्डहरु रहेका छन् । बम्परमा यामाहाको स्यालुटो बाइक र रे-जेड स्कुटर एक-एक वटा छन् ।
हरेक हप्ता एक-एक जनालाई एलइडी टिभी, मोबाइल फोन र डिस होम प्रदान गरिनेछ । हरेक दिन सात जनालाई २ सय रुपैयाँको रिचार्ज पनि दिइनेछ ।