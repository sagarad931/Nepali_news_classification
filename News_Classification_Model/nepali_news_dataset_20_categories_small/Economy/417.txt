
﻿१० मंसिर, काठमाठौं । सोल्टी होटलले आफ्नो स्थापनाको ५० औं वाषिर्कोत्सव मनाएको छ । होटलले शुक्रबार विशेष कार्यक्रम गरी स्थापनाको पचासौं वाषिर्कोत्सब मनाएको हो ।
नेपालमा पर्यटन प्रवर्दनका लागि अग्रणी भूमिका निर्वाह गर्न सफल होटलले विशिष्ट पाहुनाहरुका लागि उत्कृष्ट सेवा दिँदै आएको जनाएको छ । कार्यक्रमलाई सम्बोधन गर्दै होटलका कार्यकारी अध्यक्ष दिनेश बहादुर विष्टले मुलुकमा पर्यटन व्यवसायको उज्वल र समुन्नत विकासको परिकल्पना गर्दै विशिष्ट पाहुनाको सेवामा सर्मपित भएको बताए ।
उनले निजी क्षेत्रसँगको सहकार्यमा स्थापना भएको होटलले स्वदेशमै रोजगारीको अवसर पनि सिर्जना गरेको दावी गरे । विसं २०२२ मंसिर १० गते सय वटा कोठाबाट सेवा शुरु गरेको होटल सोल्टी अहिले पाँचतारे होटलको रुपमा स्थापित भइसकेको छ ।
विशिष्ट श्रेणीका विदेशी पाहुनाहरुको मुख्य रोजाइ पर्ने होटल सोल्टीले अन्तर्राष्ट्रिय स्तरको हस्पिटालिटी प्रदान गर्दै आएको छ ।