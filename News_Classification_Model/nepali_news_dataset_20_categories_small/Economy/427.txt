
﻿
१४ मंसिर, काठमाडौं । मंगलबार नेप्से ४३.५२ अंकले बढेर १ हजार ५ सय ५३.६८ अंक कायम कायम भएको छ । निरन्तर घटेको नेप्सेमा सोमबारदेखि सुधार आएको छ । नेप्से बढेसँगै यसको कारोबार रकम पनि बृद्धि भएको छ ।
नेपाल स्टक एक्सचेन्जले जनाएअनुसार मंगलबार १ अर्ब १९ करोड १९ लाख २ हजार २ सय १३ रुपैयाँको कारोबार भएको छ ।
उत्पादन बाहेक अन्य सबै समूहका परिसुचक बढेका छन् । बिमा समूहको परिसुचक ३ सय ४८.१२ अंकले बढेको छ ।
त्यस्तै क बर्गका कम्पनीको कारोबार मापन गर्ने सेन्सेटिभ इण्डेक्स पनि ९.८४ अंकले माथि उक्लेको छ ।
१ सय ३१ कम्पनीको १४ लाख १४ हजार ३ सय २८ कित्ता सेयर ७ हजार ६ सय ४८ पटक किनबेच भएको छ ।
एभरेष्ट बैंक, बैंक अफ काठमाण्डु र शिखर इन्सुरेन्सको सबैभन्दा बढी कारोबार भएको छ । बुटवल पावर, राष्ट्रिय बिमा कम्पनी र कञ्चन डेभलपमेन्ट बैंकका लगानीकर्ताले सबैभन्दा बढी कमाएका छन् भने बोटलर्स नेपाल, गुडविल फाइनान्स र नेपाल कम्युनिटी डेभलपमेन्ट बैंकका लगानीकर्ताले सबैभन्दा बढी गुमाएका छन् ।
