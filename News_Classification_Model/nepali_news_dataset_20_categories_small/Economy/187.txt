
﻿
१७ साउन, काठमाडौं । पछिल्लो समय सेयर बजारमा सर्वसाधारणको आकर्षण बढेको छ । नेशनल माइक्रोफाइनान्सले सर्वसाधारणका लागि निष्काशन गरेको ३ लाख कित्ता सेयर भर्न सर्वसाधारणहरुको उस्तै भिड देखियो ।
बानेश्वरस्थित कम्पनीको सेयर निष्काशन तथा बिक्री खुल्ला प्रबन्धक एनआइबीएल क्यापिटल मर्चेन्ट पुग्द आइपीओ भर्नेहरुको भीड थियो । उनीहरु घन्टौंदेखि लाइन बसेको बताउँथे । आइतबारदेखि निष्काशन भएको कम्पनीको सेयर छिटोमा साउन १९ गते र ढिलोमा साउन ३० गतेसम्म भर्न पाइनेछ ।

कम्पनीको आइपीओमा पहिलो दिन नै मागभन्दा ३५ गुणा बढी आवेदन परेको एनआइबीएल क्यापिटल मार्केटका प्रमुख कार्यकारी अधिकृत भेगबहादुर थापाले बताए । कम्पनीले निष्काशन गरेको ३ करोडको सेयरमा पहिलो दिन नै ९६ करोड रुपैयाँ बराबरको माग आवेदन परेको हो ।
एनआइबीएल क्यापिटल मार्केटका सबै शाखा, नेपाल इन्भेष्टमेन्ब बैंकका शाखा, सिनर्जी फाइनान्सलगायतमा आवेदन फारम भर्न सकिने कम्पनीले जनाएको छ ।
         
फोटोःकविन अधिकारी 