
﻿काठमाडौं, ५ साउन । चौधरी ग्रुप (सिजी) अन्तर्गत रहेको सिजि टेलिकमका कर्मचारीहरुले पाँच महिना देखि तलब नपाएको भन्दै सानेपास्थित सिजी मुख्यालयमा धर्ना दिएका छन् ।
माओवादी सम्बद्ध अखिल क्रान्तिकारी सञ्चार छापाखाना र प्रकाशन मजदुर संघ, सिजी कम्युनिकेशन प्रा.लि ईकाई कमिटीको आयोजनामा करिब चार दर्जन मदजुरहरुले प्लेकार्डसहित सिजी मुख्यालयमा धर्ना दिइएका हुन् । मजदुर संघका अध्यक्ष बिरेन्द्र प्रसाद चौधरीले सिजि टेलिकमका कर्मचारीले पाँच महिनादेखि तलब नपाएको, सिजि टेलिकम नामक कम्पनी लामो समयदेखि बन्द राखेर सेवाग्राहीलाई दुःख दिएकाले श्रम कार्यालयको अनुमतिमा आन्दोलनमा उत्रिएको बताए ।
मजदुरहरुको घोषित आन्दोलनको कार्यक्रम अन्तर्गत बिहीबार बिहान १०ः३० बजेसम्म चौधरी हाउसमा धर्ना दिने, शुक्रबार ७ देखि ९ गतेसम्म सिजि टेलिकमका व्यवस्थापक तथा सञ्चालकलाई कार्यालय प्रवेश निषेध गर्ने र साउन साउन १३ गतेदेखि अनिश्चितकालिन चौधरी हाउस घेराउ गर्ने कार्यक्रम रहेका छन् । वाईवाई चाउचाउ, गाडी कम्पनी, विभिन्न खाद्य पदार्थ उत्पादन गर्दै आएको सिजी टेलिकम नेपालकै सबैभन्दा ठूलो औद्योगिक घराना मानिन्छ ।
  पाँच महिनादेखि तलब नपाएपछि चौधरी ग्रुपका कर्मचारीद्वारा धर्ना        