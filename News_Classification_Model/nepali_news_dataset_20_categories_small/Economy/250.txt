
﻿२६ भदौ, काठमाडौं । गोल्छा अर्गनाइजेशनले काठमाडौंमा मल्टी ब्राण्ड इलेक्ट्रिक तथा इलोट्रोनिक्स शो-रुम खोलेको छ । नक्सालको नाायणचौरमा मल्टीब्राण्ड शो-रुम ‘स्वीच अन’ सञ्चालनमा ल्याइएको हो ।
आइतबारदेखि सञ्चालनमा आएको शो-रुममा विभिन्न इलेक्टि्रक तथा इलेक्ट्रोनिक्स सामग्री तथा उपकरणहरु राखिएको छ । घरासयी तथा व्यवसायिक प्रयोजनका विद्युतीय सामग्रहीहरु स्वीच अनले विक्री वितरण गर्ने गोल्छा अर्गनााइजेशनकी निर्देशक सीमा गोल्छाले जानकारी दिइन् ।

‘होम एप्लाइन्सेसदेखि कमर्सियल तथा इन्स्टीच्युसनल प्रयोजनका विद्युतीय सामाग्री यहाँबाट उपलब्ध हुनेछ’ गोल्छाले भनिन्,’एउटै छानामुनी विभिन्न ब्राण्डका विद्युतीय सामग्री किन्न पाइने भएकाले यसलाई उपभोक्ताले रुचाउनेछन् ।’
शो-रुमबाट सामसुंग, हिमस्टार, बजाज, लगायत विश्व प्रशिद्ध कम्पनीका इलेक्ट्रोनिक्स सामानहरु विक्री सुरु भएको छ । शो रुममा मोबाइलदेखि टिभी, वासिङ मसिन, रेफ्रीजेरटर, भ्याकुम क्लिनर लगायत घर तथा भान्सामा आवश्यक विद्युतीय सामाग्रीहरु राखिएका छन् । घरायसी तथा व्यवसायिक प्रयोजनका सोलर सिस्टम पनि स्वीच अनले विक्री वितरण गर्नेछ ।
‘हामीले स्वीच अनको पहिलो शो-रुम खोलेका छौं, निकट भविष्यमै हामी देशका प्रमुख शहरहरुमा पनि ‘स्वीच अन’ शोरुमहरु खोल्ने छौं,’ निर्देशक गोल्छाले भनिन्,’यो मल्टी ब्राण्ड शो रुमबाट उपभोक्ताले छाटो समयममै आफूलाई आवश्यक सामग्री छानी-छानी किन्न पाउनेछन् ।’

