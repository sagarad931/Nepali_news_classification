
﻿१८ कात्तिक, पाल्पा ।  पाल्पामा दायित्व महिला इन्टरप्राइज च्यालेञ्ज २०१६ प्रतियोगितामार्फत उत्कृष्ट १० महिला उद्यमीको घोषणा हुने भएको छ ।
कात्तिक २१ मा तानसेन, पाल्पामा हुने कार्यक्रममा ग्रामिण क्षेत्रमा महिलाहरुले गरेको ब्यवसायिक उद्यमशिसतालाई आधार बनाएर उत्कृष्ट महिला उद्यमी घोषणा गर्न लागिएको हो ।
दायित्वले अहिलेसम्म १ सयभन्दा बढी सफल उद्यमी प्रवर्द्धन गरिसकेको छ । दायित्व उद्यमशीलता दुु्रतिकरण कार्यक्रम अन्तर्गत पाल्पा (२०१४), गुल्मी (२०१५) र रामेछाप (२०१६) मा दायित्व इन्टरप्राइज च्यालेञ्ज कार्यक्रम सफल रुपमा सम्पन्न गरिसकेको आयोजकले जनाएको छ ।
दायित्वले पाल्पा जिल्लामा पहिलो पटक दायित्व इन्टरप्राइज च्यालेञ्ज कार्यक्रम अन्तरगत दायित्व महिला उद्यमशीलता दु्रतिकरण कार्यक्रम आयोजना गरेर पाल्पा जिल्लाको सुगम क्षेत्रदेखि दुर्गम तथा विकट क्षेत्रको महिला उद्यमीको सहभागिता रहेको छ ।
प्रतियोगितामा पाल्पा जिल्लाको सबै गाबिसहरु र नगरपालिकाबाट २ सय ५१ जना उद्यमीहरुले सहभागिता जनाएका थिए । प्रतियोगितामा उद्यमीहरुलाई तिन ओटा चरणमा छनौट गरिएको थियो ः पहिलो चरणमा उद्यमीहरुले फारम भरेको आधारमा उत्कृष्ट ४० जना उद्यमीहरु छनौट गरिएको छ । त्यसपछि दोस्रो चरणमा एसएमएस मतदानमार्फत उत्कृष्ट २० उद्यमीहरु छानिएको थियो ।
एसएमएस पोलमा २२ हजारभन्दा बढी एसएमएस मतदान भएको, तेस्रोे चरणको  लागि केन्द्र र स्थानीय तहका सरोकारवालाको निणर्ायक समुहद्धारा कार्तिक १८ देखी २० गतेसम्म उद्यमीहरुको घर तथा कार्यस्थलमै गई उँहाहरुको काम तथा प्रस्तुतीकरणको मुल्यांकन गरिने र सो मूल्यांकनद्धारा २० मध्येबाट उत्कृष्ट १० उद्यमीको छनौट गरि उनीहरुको नाम २१ गते घोषणा गरिने तयारी रहेको आयोजकले जानकारी दिएका छन् ।
 