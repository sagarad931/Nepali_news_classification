
﻿काठमाडौं, ६ साउन । बुधबार १३ दशलमव ६३ अंकले घटेको नेप्से परिसुचक बिहीबार ११ दशमलव ९९ अंकले बढेर नेप्से १७९८. दशमलव ८३ अंक कायम भएको छ ।
एक सय ४१ कम्पनीको कारोबारमा ३१ लाख ५४ हजार चार सय ९२ कित्ता सेयर एक अर्ब ४८ करोड ६९ लाख ३८ हजार एक सय ५३ रुपैयाँको कारोबार भएको नेपाल स्टक एक्सचेन्जले जनाएको छ । कारोबारमा ‘क’ वर्गका कम्पनीहरुको कारोबार मापन गर्ने सेन्सेटिभ इन्सेक्स २ दशमलव १७ अंकले बढेको छ ।
बिहीबारको भएको कारोबारमा जलविद्युत समुह बाहेकका कम्पनीको कारोबारमा सुधार आएको छ । जलविद्युत समुहको ९ दशमलव ९ अंकले घटेको छ । बिहीबार भएको कारोबारमा विमा समुह सबै भन्दा बढी एक सय २५ दशमलव ५६ अंकले बढेको छ । उत्पादन तथा वितरक समुहको परिसुचक ६९ दशमलव ०८ अंकले बढेको छ ।
त्यसैगरी विकास बैंक समुहको २१ दशमलव ८७, होटल ११ दशमलव ७९, बैंङकिङ ५ दशमलव ८,अन्य ५ दशमलव ७८, र बिमा समुहको ५ दशमलव ८३ अंकले बढेको छ ।
पछिल्लो समयमा राजनीतिक दलहरुबीच सरकार परिवर्तनको रस्साकस्सी चलीरहँदा सेयर कारोबारमा कुनै असर परेको छैन । राजनीतिक दलका नेताहरु आन्तरिक खिचातानीमा लागी रहेको समयमा नेप्से भने उकालो लाग्ने क्रम रोकिएको छैन ।
  दलीय झगडाले छोएन नेप्सेलाई, ११.९९ अंकले बृद्धि        