
﻿
१२ मंसिर, बारा । योग गुरु स्वामी रामदेवले बाराको सिमारामा चार तारे होटल इच्छाको उद्घाटन गरेका छन् । ६० करोडको लगानीमा स्थापित होटल इच्छा २ विघा क्षेत्रफलमा फैलिएको छ ।
होटल उद्घाटन गर्नु अघि रामदेवले धार्मिक विधिअनुसार पुजापाठ गर्दै होम गरेका थिए । विशेष होमपछि रामदेवले ठूलो लगानीमा निर्माण भएको तारे होटलको सफलताको लागि कामना गरेका थिए । उक्त विशेष पुजामा आचार्य वालकृष्ण सहित पतञ्जली योग पीठका सहयोगी सहभागी थिए ।
होटलमा साना ठूला गरी ५ वटा सभाहल, स्वीमीङ पुल, हेल्थ क्लव, ४० फिट माथिबाट पानीको फोहोरा, प्रेसिडेन्ट, सुइट, मिनि सुइट र स्तरीय गरी ८४ वटा आकर्षक कोठाहरु होटल इच्छाका विशेष आकर्षणहरु हुन् ।
देशकै मुख्य नाका विरगंजबाट मात्र २३ किलोमिटर उत्तर, सिमरा विमानस्थलबाट, १० मिनेटको दुरी, भएकोले राष्ट्रिय र अन्तर्राष्ट्रिय पर्यटकको साथै उद्योगी र व्यापारीहरुको सुविधाको लागि होटल संचालनमा ल्याइएको होटलका कार्यकारी अध्यक्ष इच्छाराज वाग्लेले बताए ।