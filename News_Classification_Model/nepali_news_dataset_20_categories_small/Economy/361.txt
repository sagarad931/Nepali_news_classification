
﻿१८ कात्तिक, काठमाडौं । चीनको छेन्दुक शहरमा भइरहेको चाइना साउथ एशिया राउन्ड टेवल कन्फ्रेन्स वेस्टर्न फेयर’ मा सहभागी हुज मोरङका व्यवसायीहरु चीन प्रस्थान गरेका छन् ।
छेन्दुकमा नोभेम्बर २ देखि ५ सम्म सम्मेलन भइरहेको छ । भ्रमणमा सहभागि हुन उद्योग संगठन मोरङका अध्यक्ष मुकेश उपाध्यायको नेतृत्वमा वरिष्ठ उपाध्यक्ष भीम घिमिरे, उपाध्यक्षहरु सुयष प्याकुरेल, प्रदिप मुरारका, राज कुमार गोल्छा, कार्यकारिणी समिति सदस्य सुशील रिजाल र महानिर्देशक सोमनाथ अधिकारी चीन गएका हुन् ।
चाइना काउन्सल फर प्रोमोसन अफ इन्फरमेशन ट्रेडको आयोजनामा सम्मेलन भइरहेको छ । भ्रमण अवधिमा छेन्दु स्थित विषेश आर्थिक क्षेत्रको अवलोकन, औद्योगिक प्रदर्शनी अवलोकन, बी टू बी कार्यक्रममा सहभागीता र साउथ एशिया राउन्ड टेवल कन्फ्रेन्सको समन्वय सम्झौताका सम्बनधमा छलफल र अन्तरक्रिया गर्ने कार्यक्रम छ ।
संगठनका तर्फबाट नेपालमा लगानीको सम्भाव्यता र अवसरको बारेमा प्रस्तुति गर्ने कार्यक्रमसमेत रहेको संगठनका महानिर्देशक अघिकारीले बताए ।
भ्रमणकै अवसरमा अर्को औद्योगिक शहर छेङजिङमा स्थानीय चेम्बर र लगानीकर्ताहरुका साथ आपसी सम्बन्ध विस्तार एवं दुई देशबीच व्यापार प्रबर्द्धन गर्ने विषयमा छलफल हुने बताइएको छ ।