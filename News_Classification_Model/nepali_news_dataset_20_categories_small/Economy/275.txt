
﻿
२ असोज, काठमाडौं । रेमिट्यान्स कम्पनी आइएमई लिमिटेडले विजया दशमी लक्षित सेवाग्राहीमुखी प्रवर्द्धनात्मक योजना “आइएमई, हात हुँदैन खाली” सार्वजनिक गरेको छ ।
आश्विन ३० गतेसम्म एक महिनाका लागि ल्याइएको योजनामा नेपालका १४७ आईएमई सेन्टर सहित ५२०० भन्दा बढी रेमिट्यान्स भुक्तानी काउण्टर तथा साझेदार बैंक तथा वित्तीय संस्थाहरुका देशभरि फैलिएर रहेका विभिन्न शाखाका सेवाग्राही सहभागी हुन सक्नेछन् ।
यो योजनामा विदेशबाट आइएमई गर्नेको हकमा रकम बुझ्नेले आइएमई ब्रान्डेड टि -सर्ट, क्याप, टर्च, सपिङ्ग झोला, पेन, स्टेशनरी सेट लगायत उपहार पाउने छन् । निश्चित उपहारका अतिरिक्त दैनिक लक्की ड्रमा विजयी हुने १० जनालाई जनही २ वटाका दरले तीन सय चन्द्रागिरी केबलकारको टिकट उपलब्ध गराइनेछ ।
साप्ताहिक लक्की ड्रमा विजयी हुनेलाई प्रत्येक हप्ता १ जनाको दरले चार थान यूएम स्कुटर उपहार स्वरूप प्रदान गरिनेछ । योजनाबाट लाखौँ सेवाग्राही लाभान्वित हुने विश्वास आइएमईले लिएको छ ।
लक्की ड्रको नतिजा कम्पनीको आधिकारिक वेभसाईट, सामाजिक सन्जाल, एवं विभिन्न संचारका माध्यममार्फत् सार्वजनिक गरिनेछ ।