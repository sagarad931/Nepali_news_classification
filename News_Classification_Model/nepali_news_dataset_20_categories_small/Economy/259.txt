
﻿३० भदौ, ताप्लेजुङ । खाद्य संस्थानको शाखा ताप्लेजुङले विक्री गर्दै आएको चामलको मूल्य चार पटकसम्म घटाए पनि विक्री नभई गोदामानै थन्किएको छ ।
डेढ वर्षअघि ढुवानी भएको चामलको मूल्य चार पटकसम्म घटाए सास्तोमा वित्र ??ा लागि राखिए पनि विक्री कमै मात्र भएको खाद्य संस्थान ताप्लेजुङका प्रमुख ललितकुमार यादवले बताए ।
आर्थिक वर्ष २०७१/७२ मा ढुवानी गरिएको एक हजार नौ सय ९३ क्विन्टल चामल  अझै एक हजार क्विन्टल भन्दा बढी  बिक्री नभई मौज्जात रहेको छ । अघिल्लो आर्थिक वर्षमा ढुवानी भएको चामल नै नविकेपछि गएको आर्थिक वर्षमा चामल ढुवानि नभएको प्रमुख यादबको भनाइ छ ।
सुुरुमा प्रतिकेजी ४३ रुपैयाँले बिक्री भएको चामल चारपटकसम्म मूल्य घटाएर हाल ३५ रुपैयाँमा पुग्दा समेत सोचे अनुरुप विक्री नभएको उनको भनाइ छ । हाल खाद्य संस्थानमा उपलब्ध सोना मन्सुली चामल बाहिर बजारमा प्रतिकेजी १० रुपैयाँले महङ्गो अर्थात ४४/४५ रुपैयाँ प्रतिकेजीका दरले खरिद विक्री हुँदै आएको छ ।
यसरी खाद्य संस्थानको बजारमा भन्दा धेरै सस्तो मूल्य पर्ने भएपनि सन्तोषजनकरुपमा विक्री भएको छैन । संस्थानले प्रति क्वीटल अरुवा सोना मनसुलि चामल ३ हजार ४ सय ५० र ३० किलोको प्याक १ हजार ५५ रुपैयाँमा विक्रि गरीरहेको छ ।
संस्थानसँग रहेको चामलको भर्खरै गुणस्तर मापन पनि गरिएकाले उपभोग गर्नलाई योग्य रहेको कार्यालयको भनाई छ । संस्थान आफैंले धान खरिद गरी कुटाएको चामल भएकाले खरीद गर्न सर्वसाधारणलाई संस्थानले आग्रह समेत गरेको छ ।