
﻿दिल शिरीष/नयाँ पत्रिकाबागलुङ, २८ असार
जिल्लाको रेमिट्यान्स भिलेजका रूपमा परिचित एक गाउामा रेमिट्यान्स आउन छाडेको छ । केही वर्षअघिसम्म मासिक रूपमा २ करोडभन्दा बढी रेमिट्यान्स भित्रिने जिल्ला सदरमुकाम नजिकै बिहुँ करलिम गाँउमा पछिल्लो समय रेमिट्यान्स आउन छोडेको स्थानीयले बताएका छन् ।
जिल्लामै सर्वाधिक विप्रेषण भित्रिएपछि वित्तीय कारोबार गर्ने संस्थासमेतले दैनिकजसो घरदैलो अभियान चलाउने गाउामा अहिले भने रेमिट्यान्स नगन्य मात्रामा आउने गरेको स्थानीय सामाजिक अगुवा शिव काडेलले बताए । ‘गाँउको कुल जनसंख्याको करिब ४० प्रतिशत नागरिक विदेशमा छन्’ उनले भने, ‘यसमध्ये ९० प्रतिशत जापानमा रहेका छन् ।’ जापान पुगेका बिहुँबासीले जापानको टोकियो, नागोयालगायतका विभिन्न सहरमा आफ्नै होटेल सञ्चालन गरेका छन् । जापानका विभिन्न सहरमा बिहुँबाट गएकाहरूको करिब दुई सय होटेल सञ्चालनमा रहेको गैरआवासीय करलिम जापान सम्पर्क समितिका अध्यक्ष ऋषिराम काडेलले बताए । जापानमा बिहुँबासीले चलाएका होटेलमा काम गर्ने अधिकांश बिहुँ गाविसका साथै गलकोट र बागलुङ नगरपालिका १० कुडुलेबाट जानेहरू छन् ।
सुविधासम्पन्न अमेरिका र युरोपियन देशमा पुगेकाहरू मुग्लिनभन्दायता आउन छाडिसकेका छन्, बागलुङ उद्योग वाणिज्य सघंका पूर्वकोषाध्यक्षसमेत रहेका शिवप्रसाद काडेलले भने, ‘काठमाडौं र चितवनमा घर–जग्गामा लगानी गर्ने क्रम तीव्र छ ।’ मुग्लिनयता आउनेहरू पनि पोखरासम्ममा घर–जग्गा लिएर बस्न थालेको उनले बताए । विदेश गएर गाउा फर्किादा पनि उनीहरूले पैसा लिन छाडेका छन् । बरु, साथमा पैसा नभए यताउता ऋणधन गरेर फिर्ता भएपछि पठाइदिने गरेका छन् । ‘श्रीमान् गएको ६ महिनामा श्रीमती लैजान्छन्,’ स्थानीय नन्दलाल काडेलले भने, यसरी महिला पुरुष सबै विदेश जाँदा गाउामा खेतीपाती तथा मर्दापर्दा समस्या हुने गरेको छ । बिहुँबाट गएका युवाले जापानमै नेपाली बोर्डिङ स्कुल पनि चलाएका छन् । जसका कारण साना बालबच्चा लिएरसमेत बिदेसिने क्रम बढेको काडेलले बताए । गाउाबाट बिदेसिने क्रम तीव्र बनेपछि गाउाका खेतबारी र पाखा वार्षिक भाडामा दिन थालिएको छ । बिहुँ– ९ मा भएको ४० प्रतिशत जग्गा लिजमा लिएर केही युवाले व्यावसायिक अलौची खेती गरेका छन् । ‘वार्षिक रोपनीको २/३ सय भाडामा लिजमा दिइएको छ,’ उनले थपे, ‘जग्गा बााझै राख्नुभन्दा दिए राम्रो होला भनेर जग्गा भाडामा दिने क्रम बढेको छ ।’ गाउामै रेमिट्यान्स नभित्रिए पनि सामुदायिक भवन, सामाजिक परोपकारी कार्य र अभियानहरूमा भने विदेशबाट उल्लेख्य सहयोग आउने गरेको गाविस सचिव मनोज कार्कीले बताए ।