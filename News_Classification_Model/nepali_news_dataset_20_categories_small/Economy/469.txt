
﻿
७ पुस, काठमाडौं । अरुण काबेली पावर लिमिटेड कम्पनीले जारी गरेको सेयरमा बिभिन्न सात सहकारीले नियम विपरित ६८ लाख रुपैयाँको सेयर लगानी गरेको देखिएको छ । सहकारीले अन्य कम्पनीको संस्थापक तथा सर्वसाधारण सेयरमा लगानी गर्न नपाउने नियम विपरित लगानी गरेको भेटिएको हो ।
पाथीभरा बचत तथा ऋण सहकारी, आफ्नो सहकारी कोष, सुनौलो लुम्बिनी बचत तथा ऋण सहकारी, ओम सूर्य बचता तथा ऋण सकहारी, केन्द्र बचत तथा ऋण सहकारी, नव स्वस्तिक बचत तथा ऋण सहकारी, आइएमइ सहकारीले अरुण काबेलीको सेयरमा लगानी गरेका हन् ।
निर्देशिकामा भएको व्यवस्थाकम्पनी निर्देशिका २०७२ को दफा ६ मा प्राकृतिक व्यक्ति मात्रै संस्थाको संस्थापक बन्न सक्ने प्रावधान गरेको छ ।
यसबाहेक यही दफाको उपदफा तीनमा भने सहकारीले यो व्यवस्था सुरुहुनुअघि कुनै कम्पनीको सेयर वा डिवेञ्चरमा लगानी गरेको वा संस्थापना गरेको गरेको भए नियम लागुभएको एक वर्षसम्ममा लगानी झिकिसक्नुपर्ने उल्लेख छ ।
यो दफाले सहकारी र निजि र्फमले अन्य संस्थाको संस्थापक सेयर मात्र लगानी गर्न नपाउने व्यवस्था गरेको होकी जस्तो देखिएपनि कम्पनी रजिष्ट्रारको कार्यालयले भने यही व्यवस्थाले अन्य कम्पनीको संस्थापक तथा सर्वसाधारण सेयरमा लगानी गर्न रोक लगाएको बताउँदै आएको छ ।
‘सहकारीले आफैले जलविद्युत् आयोजना सञ्चालन पाउछन् तर आयोजना बनाउने अन्य कम्पनीको संस्थापक र सर्वसाधारण सेयर भने खरिद गर्न पाउदैनन्,’ कम्पनी रजिष्ट्रार कार्यलयका रजिष्ट्रार प्रेम कुमार श्रेष्ठले स्पष्ट पारे ।
यता यो निर्देशिका पुनः संशोधन गरेर कम्पनी रजिष्ट्रारको कार्यालयले तोकिएको एक वर्षको अवधि पर्याप्त नभएमा संस्थाहरुले मुनासिव कारण देखाएर यस्तो सेयर र डिवेञ्चर बेचिसक्न थप दुई वर्षको अवधि पाउने उल्लेख गरेको छ ।
संशोधित निर्देशिकामा के छ ? 
तर यो छुटको दुरुपयोग गर्दै संस्थाहरुले नयाँ लगानी भने गर्न नपाउँने रजिष्ट्रार श्रेष्ठले उल्लेख गरे । निर्देशिकाले दिएको पहिलो भाका २०७३ मसिंर ६ यता संस्थाहरुले सेयरमा गरेको लगानी लेखांकन नगर्ने र लगानी गरेको सेयर र डिवेञ्चरबाट हुने लाभांश र प्रतिफल समेत प्राप्त गर्न नसक्ने कम्पनी रजिष्ट्रारको कार्यालयले बताउदै आएको छ ।
निर्देशिकाको अनुसार अब कम्पनीले दोस्रो बजार (नेप्से) मा सेयर बेचिहाले भने पनि त्यसको सावा मात्र उल्लेख गर्न सक्ने र नाफालाई कम्पनी रजिष्ट्रारको कार्यालयले मान्यता नै नदिने देखिएको छ ।