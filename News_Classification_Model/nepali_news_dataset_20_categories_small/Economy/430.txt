
﻿
१५ मंसिर, काठमाडौं । सिम्रिक एयरले नयाँ ‘लक्जरियस’ हेलिकोप्टर सार्वजनिक गरेको छ । काठमाडौंको त्रिुभवन अन्तर्राष्ट्रिय विमानस्थलमा एक समारोह आयोजना गरी सिमि्रकले नयाँ हेलिकोप्टर सार्वजनिक गरेको हो ।
नयाँ हेलिकोप्टरले आजदैदेखि सेवा थलेको छ । अमेरिकी कम्पनी बेलो ४०७ जीएक्सपी मोडलको अत्याधुनिक हेलिकोप्टर सिमि्रकले भित्र्याएको हो ।
यो ६ यात्रु अटाउने क्षमताको हेलिकोप्टर हो, जसलाई सिम्रिक एयरले झण्डै ३६ करोड खर्चे भित्र्याएको छ । क्यानडामा बनेको यो हेलिककोप्टर ‘लाइट’तर्फकै एड्भान्स फिचर्सयुक्त भएको कम्पनीले जनाएको छ ।

विमान सार्वजनिक गर्दै सिम्रिक एयरका अध्यक्ष क्याप्टेन रामेश्वर थापाले पर्यटन विकास तथा आकस्मिक उद्धारमा नयाँ हेलिकोप्टोर कोसे ढुंगा सावित हुने बताए ।
‘हामी यसकारण पनि उत्साहित छौं कि यो हेलिकोप्टर अत्याधुनिक मात्रै छै, बहुउपयोगी र सुरक्षित किसिमको पनि छ’ थापाले भने,’यो हेलिकोप्टर आगमनले नेपाली हवाई क्षेत्रमा नयाँ आयामको सुरुवात गरेको छ ।’
यो हेलिकोप्टरमा अाधुनिक डिस्प्लेसहितको डिजिटल ककपिट छ । यो ककटपिटले चालकलाई उडानका क्रममा विभिन्न सूचना प्राप्त गर्दै सुक्षित उडानमा निकै सहयोग पुर्‍याउने सिम्रक एयरले जनाएको छ । लक्जरियस ट्राभलका लागि बेल ४०७ जीएक्सपी मोडल अब्बल मानिएको छ ।

यसले हिमालयन क्षेत्र क्षेत्रमा आकस्मिक उद्धारका लागि पनि उत्कृष्ट क्षमता प्रदर्शन गर्ने दावी कम्पनीको छ । यो कर्पोरेट, एयर एम्बुलेन्स, इनर्जी, पारापब्लिकका लागि विशेष महत्व पनि राख्दछ ।
बेल ४०७ जीएक्सपी एकपटक उडेपछि ६२४ किलोमिटर अर्थात ४ घण्टा निरन्तर आकाशमा रहन सक्छ । यसमा ११६० केजीको कार्गो बोक्ने क्षमता पनि छ ।

सिम्रिकले नयाँ सहित ४ वटा हेलिकोप्टरले सेवा दिइरहेका छन् । अबको एक महिनाभित्र सिमि्रकले पोखरालाई स्थायी स्टेशन बनाउने लक्ष्य पनि राखेको छ ।
सार्वजनिक गरिएको नयाँ हेलिकोप्टर मंगलबारमात्रै सिंगापुरबाट ल्याइएको हो । क्याप्टेन सिद्धार्थजंग गुरुङ, क्रिटोफर र इञ्जिनियर प्रचण्ड मल्ल्ाले मलेसिया, थाइल्याण्ड, म्यान्मार, बंगलादेश हुँदै काठमाडौंसम्म उडाएर ल्याएका हुन् ।