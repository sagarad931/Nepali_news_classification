
﻿
१८ पुस, काठमाडौं । वर्ल्डलिंक कम्युनिकेसन्सले नयाँ वर्ष २०१७ को अवसरमा इन्टरनेट जडान गर्ने ग्राहकलाई ६ गुणासम्म थप डाटा उपलब्ध गराउने भएको छ ।
अफरमा ग्राहकले निःशुल्क जडान सुविधा पाउने छन् । निःशुल्क राउटर पनि उपलब्ध गराउने कम्पनीले जनाएको छ ।
कम्पनीले टिभी हेर्ने नयाँ प्रविधि इन्टरनेट प्रोटोकल (आइपी) टिभीसमेत ३ महिनासम्म निःशुल्क उपलब्ध गराउनेछ । आइपी टिभी जडान गर्न लाग्ने सेटअप बक्स ५० प्रतिशत छुटमा उपलब्ध गराइने छ ।  यो योजना वाषिर्क ग्राहकहरुका लागि इन्टरनेट तथा आइपी टिभी सेवा लिँदा उपलब्ध हुनेछ ।
आइपी टिभी नेपालमा पछिल्लो पटक भित्रिएको टिभी हेर्ने नयाँ प्रविधि हो । यस प्रविधिबाट ग्राहकले इन्टरनेटको केबुलकै माध्यमबाट टिभी हेर्न पाउने छन् ।
यस्तो प्रविधिबाट प्रसारण हुने टिभीमा ग्राहकले एक साता अगाडिको कार्यक्रम समेत हेर्न सक्छन् । आइपी टिभीको प्रसारण गुणस्तरीय हुन्छ ।
वर्ल्डलिंकले २१ वर्षदेखि इन्टरनेट र कर्पोरेट ग्राहकलाई डाटा सेवा प्रदान गर्दै आएको छ ।