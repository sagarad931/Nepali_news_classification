
﻿
२४ कात्तिक, काठमाडौं । उप्रधानमन्त्री तथा अर्थमन्त्री कृष्णबहादुर महराले असार लागेपछि मात्रै पूँजीगत खर्च गर्ने प्रवृत्ति अर्थ मन्त्रालयले नस्विकार्ने बताएका छन् ।
बुधबार भौतिक पूर्वाधार तथा यातायात ब्यबस्था मन्त्रालयका सचिब धनबहादुर तामाङ्ग, सडक विभागका महानिर्देशक देबेन्द्र कार्की, रेल्वे बिभागका महानिर्देशक अनन्त आचार्य लगायतसँग गरिएको छलफलमा उनले यस्तो बताएका हुन् ।
यातायात मन्त्रालयले चालु आर्थिक वर्षको प्रथम चौमासिक सकिनै लाग्दा ८.७ प्रतिशत मात्रै खर्च गरेको छ । मन्त्री महराले भौतिक पूर्वाधार तथा यातायात ब्यबस्था मन्त्रालयलाइ मंसिरसम्म सबै प्राविधिक काम फत्ते गरेर, पुसबाट बिकासका काम सुरु गर्न निर्देशन दिएका छन् ।
भौतिक पूर्वाधार तथा यातायात ब्यबस्था मन्त्रालयका अधिकारीहरुले करिब ४ हजार वटा कार्यक्रमनै ४ लाख र ६ लाख रुरुपैयाँ लगागतका हुँदा ठूला काम गर्न समय नपुग्ने गरेको गुनासो गरे ।
योजना आयोगबाट कार्यक्रम स्विकृतिमै ढिलाइ हुँदा पनि काममा समस्या पर्ने गरेको बताए ।  छलफलमा मन्त्रालयका तर्फबाट अर्थमन्त्री सहित, प्रमुख आर्थिक सल्लाहकार डाक्टर पुण्य प्रसाद रेग्मी, सचिब शान्तराज सुवेदी, राजश्व सचिब राजन खनाल, बजेट महाशाखा प्रमुख मधु मरासिनी, अन्तराष्ट्रिय आर्थिक सहायता समन्वय महाशाखा प्रमुख बैकुण्ठ अर्याललगायत सहभागी थिए ।
महराले सम्पुर्ण प्रकृया पुरा गरेर पुस महिनाबाटै विकासका काम सुरु गर्न मन्त्रालयका अधिकारीहरुलाइ निर्देशन दिएका छन् ।
गतवर्ष ५७ प्रतिशत मात्रै पूँजीगत खर्च भएकोमा यसवर्ष ८० प्रतिशत खर्च गराउने गरी अर्थमन्त्री महराले पहल थालेका छन् । हरेक महिना सबै मन्त्रालयको खर्चको प्रगती विवरण लिने अर्थमन्त्रीको योजना छ ।
मन्त्रालयका उच्च अधिकारीहरुले रकम खर्च नगर्ने मन्त्रालयको रकम खिचेर काम गर्ने मन्त्रालयलाइ बाँड्नेसम्म गर्न सकिने मन्त्रीलाइ सुझाएका छन् ।