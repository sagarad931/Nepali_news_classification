
﻿सेवाप्रदायक भन्छन्, ‘तत्काल स्वीकृति दिनुपर्छ’
कृष्ण रिजाल/नयाँ पत्रिकाकाठमाडौं, ४ साउन
सेवाग्रहीले आगामी कात्तिकभित्रै चौथो पुस्ताको प्रविधिमा आधारित टेलिफोन सेवा (फोर–जी) प्रयोग गर्न पाउने भएका छन् । सरकारले रेडियो फ्रिक्वेन्सीको नीति संशोधन गरेर प्रविधि तटस्थताको नीति लिएसागै फोरजी सञ्चालनको बाटो खुलेको हो । अब प्राधिकरणबाट स्वीकृति लिएर सेवा प्रदायकले तत्काल फोरजी सेवा सुरु गर्न सक्ने सूचना तथा सञ्चारमन्त्री शेरधन राईले बताए ।
दूरसञ्चार सेवाको रेडियो फ्रिक्वेन्सी (बााडफााड तथा मूल्यसम्बन्धी) नीतिको पहिलो संशोधनका बारेमा जानकारी दिन सोमबार आयोजित कार्यक्रममा मन्त्री राईले जनताले यथाशक्य चााडो फोरजी चलाउन पाउने बताए । ‘फ्रिक्वेन्सी समितिले नीति संशोधन गरेर प्रविधि तटस्थताको व्यवस्था गरिदिएको छ,’ उनले भने, ‘अब प्राधिकरणले आवश्यक प्रक्रिया सम्पन्न गरेर सेवा प्रदायकलाई फोरजी सञ्चालनको स्वीकृति दिनेछ ।’
प्राधिकरण अध्यक्ष दिगाम्बर झाले आगामी अक्टोबरसम्ममा फोरजी सेवा सञ्चालनमा आइसक्ने बताए । ‘प्राधिकरणले अब प्रस्ताव माग्नेछ र उनीहरूको प्राविधिक अवस्थाको मूल्यांकन गरेर फोरजी सञ्चालन गर्न दिनेछ,’ उनले भने ।
सरकारले नीति संशोधन गरेर हाल टुजीका लागि प्रयोग भइरहेको ९०० मेगाहर्ज ब्यान्डको फ्रिक्वेन्सीमा थ्रिजी चलाउन दिने र थ्रिजी चलाउन प्रयोग भइरहेको १८०० मेगाहर्जको ब्यान्डमा फोरजी चलाउन दिइने व्यवस्था गरेको हो । अब सेवा प्रदायकले प्रविधि तटस्थ गरी १८०० ब्यान्डको फ्रिक्वेन्सीमा फोरजी सेवा सञ्चालन गर्न सक्ने प्राधिकरणका निर्देशक आनन्दराज खनालले बताए ।
सेवा प्रदायकहरूले फोरजी सञ्चालनका लागि आफूहरू तयार रहेको बताएका छन् । उनीहरूले प्राधिकरणले स्वीकृति दिए तत्काल उपकरण तथा प्रविधि भित्र्याएर फोरजी सेवा जडान गर्न सक्ने बताएका छन् ।
नेपाल टेलिकमका प्रबन्ध निर्देशक बुद्धिप्रसाद आचार्यले प्राधिकरणले तत्काल स्वीकृति दिएमा तीन महिनाभित्रै फोरजी प्रविधिमा आधारित सेवा सञ्चालनमा ल्याउन सकिने बताए । टेलिकमले सुरुमा काठमाडौं र त्यसपछि पोखरा,
विराटनगर, वीरगन्जलगायत ठूला सहरमा फोरजी सञ्चालन गर्ने उनले बताए ।
एनसेल कर्पोरेट निर्देशक प्रणयराज आचार्यले प्राधिकरणले स्वीकृति दिएको दुई महिनाभित्रै फोरजी सेवा सञ्चालन गर्न सकिने जानकारी दिए । ‘फोरजी सेवा सुरु गर्न केही उपकरण तथा प्रणाली जडान गर्नुपर्ने हुन्छ र छुट्टै सिमकार्ड समेत बनाउनुपर्ने हुनसक्छ,’ उनले भने, ‘यसरी प्राविधिक विकास गरेर ग्राहकसम्म पुग्न २ महिनाजति लाग्छ ।’
समितिको हालै बसेको बैठकले नीति संशोधन गरेको हो । नीतिले नयाा टेलिफोन कम्पनीसमेत आउन सक्ने गरी बाटो खोलिदिएको छ । संशोधित नीतिमा ७०० मेगाहर्ज ब्यान्ड र २६०० मेगाहर्ज ब्यान्डको फ्रिक्वेन्सी बोलकबोलमार्फत बााडफााड गर्ने व्यवस्था गरिएको छ । उक्त बोलकबोलमा नयाा कम्पनीले समेत भाग लिन सक्नेछ । सरकारले टेलिकम सेवाप्रदायकबीचको मर्जरलाई प्रोत्साहन गर्ने नीतिसमेत लिएको छ । मर्जरमा गएका टेलिफोन सेवा प्रदायकलाई तोकिएको भन्दा बढी फ्रिक्वेन्सी दिनेलगायत प्रोत्साहन गरिने उनले बताए ।