
﻿नयाँ पत्रिकाकाठमाडौं, २९ असार
सामसुङ इन्डिया इलेक्ट्रोनिक्सले एसयुएचडी टिभी सार्वजनिक गरेको छ । कम्पनीले दोस्रो पुस्ताको एसयुएचडी टिभी बजारमा बिक्री सुरु गरिएसँगै नयाँ क्वाटन्टम डट डिस्प्ले युग सुरु भएको बताएको छ । दोस्रो पुस्ताको एसयुएचडी टिभी नेपाली बजारमा पनि भित्रिएको छ । यसअघि २०१५ मा कम्पनीले बजारमा एसयुएचडी टिभी बिक्री गर्दै आए पनि हालको उत्पादन क्वान्टम डट प्रविधिमा उत्पादन गरेको हो ।
कम्पनीका अनुसार एसयुएचडी टिभीको पिक्चर क्वालिटी अत्याधुनिक प्रविधिको रहेकाले जस्तोसुकै अवस्थामा पनि हेर्न सकिनेछ । १ हजार एचडिआर प्रविधि जडान गरिएका  कारण एसयुएचडी टिभीको कलर यसअघि उत्पादित टिभीको भन्दा २५ प्रतिशत बढी रहेको कम्पनीको भनाइ छ ।
कम्पनीले युए ५५केएस–९०० र युए ६५ केएस–९०० मोडेलको एसयुएचडी टिभी बजारमा बिक्री सुरु गरेको हो । एसयुएचडी टिभी प्रिबुकिङ गर्न चाहनेका लागि कम्पनीले सामसुङ डिजिटल प्लाजा दरबारमार्गमा सम्पर्क गर्न सकिने बताएको छ ।