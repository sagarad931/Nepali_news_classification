
मेरा बा-आमाले भगवानको कृपा भन्दै  खुरुखुरु एक दर्जनको हाराहारीमा सन्तान जन्माए। तीसको त्यो दशक पश्चिमी पहाडमा अनिकालले गर्लम्म अंगालो हालेको थियो । मेरी पाँच वटी दिदीहरु कहिल्यै स्कुल जान पाएनन् । मेरा दाजुले छोरा भएकैले कसो-कसो गरी स्कुलको मुख देखे, त्यै पनि बाबाले त्यस बेलाका धरणीधर साहुबाट महिनाको सय कडा तीन ब्याज खोजेर ।

	मलाई सम्झना छ आमा लगातार वर्षेनि सुत्केरी हुनुहुन्थ्यो। त्यो बेलासम्म मावलीले पठाइदिएको चामलको भात पाक्दा हामी चार पाँच भाइबहिनी रित्तो थाल...