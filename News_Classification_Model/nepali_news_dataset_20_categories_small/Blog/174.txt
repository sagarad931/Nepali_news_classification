
मध्य तथा सुदूरपश्चिममा धेरैले मस्टोलाई कुल देवता मान्छन्। पहाडी जिल्लाबाट तराई झरेकाहरू पनि वर्षमा एकचोटि देउता पुज्न पहाड उक्लिन्छन्। 
 
सानोमा देउता पुज्ने समय आउँदा म खुसीले बुकुर्सी मार्थें। देउता थानमा मान्छेहरू वर्षभरि के के कामका लागि भाकल गरेका पाठा (साना बोका) चढाउँथे। परिवारका मान्छे र केही गाउँले मात्र जाने भएकाले टन्न मासु खान पाइन्थ्यो। अझ हाम्रो घरमा त साँझ काटेका पाठाका टाउका आइपुग्थे। किनकि, बुबा धामी थिए÷छन्। देउताका थानमा काटेका पाठाका टाउका धामीका घर लै...