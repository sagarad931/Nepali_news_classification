
दिनभरको थकान र हस्पिटल वार्डमा चल्मलाइरहेका पाइला साँझपख कोठामा पुगे। एप्रोन पनि नखोली मेरा हात मोबाइलतिर लम्किए। बिहानैदेखि मोबाइल म्युटमा रहेछ। दिनभर १३ वटा मिस्कल आएछ।

	 

	काठमाडौंको नम्बर देखेपछि केही अफिसियल काम कुरा छुट्यो कि भन्ने आभास भयो। कल ब्याक गरँ। यादव सर अति मलिन स्वरमा बोल्नुभयो, अब हाम्रो बाबु आदित्य रहेन म्याम। मलाई कताकता तातो भएजस्तो पोलेजस्तो पसिना आएजस्तो लाग्यो। को बोल्दैछ हँ मसँग? म त एक्लै छु कोठामा। कोठा सुनसान थियो।

	 

	हतारहतार मोबाइल फालेर बाथरुममा मु...