
घर दोलखाको शैलुङ। एक वर्षअघिसम्म घर भन्न मिल्थ्यो। अहिले पनि हामी छौ। म श्रीमती, छोरा, छोरी छन्। घर छैन। गोठमा छौं। यसरी गोठमा बसेको पनि बर्ष बित्यो अर्थात ३ सय ६५ दिन भएछ। ८ हजार ७ सय ६० घन्टा। घन्टालाई साठीले गुणा गरे मिनेट निस्केला। यो एक बर्षमा आइ पर्ने चाडबाड आए गए। सकिए। जाडो पनि आयो गर्मी पनि। बर्षा पनि भयो र हिउँदको हिउँ पनि। तर हामीले भोगिरहेको हाम्रो दैनिकी भने जस्ताको तस्तै छ।

	हाम्रो दुइटा घर थिए। एउटा बाले बनाएको एउटा नयाँ। पुरानो भन्दा नयाँमा बस्न राम्रो थियो। सबै त्यतै बस्थ्यौ।...