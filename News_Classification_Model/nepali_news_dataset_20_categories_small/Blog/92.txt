
धेरै वर्षपछि म दाङको मानपुरस्थित दीपेन्द्र मा.वि पुगेँ। जुन विद्यालयमा म पढेको थिएँ। संयोग राम्रै परेछ। त्यसदिन विद्यालय व्यवस्थापन समिति चयनको लागि अभिभावक भेला बोलाइएको रहेछ। ठूल्ठूला वर पीपलको बोटमुनि झनै ठूला मान्छेलाई आसनग्रहन गराउँदै आभिभावक भेलाको औपचारिक कार्यक्रम सुरु भयो।

	कार्यक्रममा विभिन्न राजनीतिक दलका प्रतिनिधिको भाषण कानका जाली च्यात्ने गरी चर्कियो। भाषणमा एउटा कुरो निकै चोटिलो तरिकाले उठ्यो। शिक्षा सेवा आयोगमा बारम्बार कोसिस गर्दा पनि फेल हुने शिक्षकले पढाएका निजी विद्यालयका ...