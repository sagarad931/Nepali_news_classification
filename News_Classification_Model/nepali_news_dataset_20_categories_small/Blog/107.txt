
हुन त, सम्झनुको औचित्य पनि केही देख्दिनँ। भावनात्मक सम्बन्ध मेटिइसकेको छ। सबै बितिगयो सम्झन पनि चाहन्न तिमीलाई। त्यतिबेला अन्जानमै गाँसिएको तिमीसँगको त्यो नाता न तिमीले  सुमधुर बनाउनका लागि सोच्यौ न मैले।

	हरेक मान्छेले जिन्दगीमा सम्झौता गर्ने दिन आउँछ भन्ने बुझेकी थिइनँ। त्यसैले त  तिम्रो र मेरो बाटो फरक भयो। दाजुभाइ, दिदीबिहिनी, नातागोता आफन्तहरुले मिलेर बनाएको लगन गाँठो तोड्यौँ हामीले। तिमी र म बराबर जिम्मेवार छौँ यसमा।

	छोड्ने बेलामा तिम्रो र मेरो लगनगाँठोकै एउटा मात्र चिनो फोट...