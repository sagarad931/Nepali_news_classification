
नरमाया उर्फ खुजी दिदीलाई समाधिको निम्ति आर्यघाटको ब्रम्हनालमा लिएर पस्नेबित्तिकै नदीको पारिपटिका सिंढीहरूमा सङ्गीतको ध्वनि उठ्यो। हजारौं नरनारीले अर्धशास्त्रीय तालमा गाए अनि नाचे। माथि आकाशमा चौसठ्ठी बर्षपछि सबभन्दा नजिक आएको जून, ‘सुपर मून’, त्यो उनन्तीस मंसिरको साँझ, एशियामा सबभन्दा नजिक आएर कुनै नरम दिनजस्तो छरिएको थियो। अहिले चीनमा राजदूत भएर गएका लीलामणि पौडेलको अगुवाइमा धेरै असल मानिसहरूद्वारा निकै सफा गरिएको अझै अर्धधूमिल बागमती नदीमा त्यो जून अनेकौं तरङ्गमा घोलिएर बग्द...