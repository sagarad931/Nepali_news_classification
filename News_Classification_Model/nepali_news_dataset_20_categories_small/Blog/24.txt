
मैले २०४० सालमा काठमाडौं जिल्ला प्रशासन कार्यालयबाट नागरिकता लिएँ, त्यसमा स्थायी ठेगाना नवलपरासी छ। नागरिकतामा जारी भएको स्थान र स्थायी ठेगाना फरक हुँदा विभिन्न सरकारी प्रशासनिक काममा प्रमाणीकरणलगायत झमेला हुने हुँदा ललितपुर बसाई-सराई दर्ता गरेँ। सरकारी पछिल्लो नियमअनुसार नागरिकता जारी भएकै ठाउँबाट राहदानी लिनुपर्ने हुन्छ। त्यसैले पनि बसाई-सराई गर्न बाध्य भएँ। २०६४ सालमा नागरिकताको अभिलेखसहित सक्कली नागरिकता, घर खरिद प्रमाण, बसाई-सराई प्रमाण-पत्र आदि कागजात संलग्न गरी ललितपुर जिल्ला प्रशासन का...