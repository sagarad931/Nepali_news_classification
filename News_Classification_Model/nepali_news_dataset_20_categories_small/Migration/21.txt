कार्तिक १८, २०७४-अस्ट्रेलियाका लागि नेपाली राजदूत लक्की शेर्पाले दूतावास नेपाली पत्रकारहरुसँग मिलेर काम गर्न इच्छुक रहेको बताएकी छन् । 
नेपाल पत्रकार महासंघका अध्यक्ष गोविन्द आचार्यको नेतृत्वमा पाँच दिने भ्रमणका लागि आएको टोलीसँगको भेटमा राजदूत शेर्पाले नेपाली पत्रकारहरुसँग समन्वय गरेर काम गरिरहेको जानकारी गराउँदै आगामी दिनमा सहकार्य गरिने बताएकी हुन् ।  भेटघाटपछि महासंघ अध्यक्ष आचार्यले अस्ट्रेलियामा नेपाली पत्रकारिता गहन बन्दै गएको बताउँदै दूतावासलगायत सरकारी निकायले मिलेर कार्य गर्नुपर्ने सुझाव दिएका थिए ।