कार्तिक १२, २०७४-न्युयोर्क सिटीले नेपाल आदिवासी जनजाती महासंघ, अमेरिका (फिप्ना) लाई सम्मान गरेको छ । हालै एक कार्यक्रम माझ न्युयोर्क सिटी कम्प्ट्रोलर स्कट स्ट्रिङगरले फिप्नालाई सम्मान गरेका हुन् । 
साँस्कृतिक विविधताका लागि परिचित न्युयोर्क सहरको आधिकारिक निकाय सिटी गर्भेमेन्टले आदिवासी जनजातीको मौलिक भेषभुषा, सस्कृती साथै पहिचान र अधिकारको क्षेत्रमा योगदान गरे वापत सो सम्मान फिप्नाले प्राप्त गरेको बताइएको छ 
दिपावलीको अवसरमा आयोजित कार्यक्रममा कम्प्ट्रोलर स्ट्रिङगरले फिप्नाका अध्यक्ष लुईसाङ वाईवालाई सम्मान पत्र प्रदान गरेका थिए । सो अवसरमा स्ट्रिङगरले न्युयोर्क शहरको सांस्कृतिक विविधता एवम त्यसको संरक्षणका लागि फिप्नाको भुमिकाको खुलेर प्रशंसा गरेका थिए । बिशेष गरि उनले जनजाती महासंघको बिशेष सक्रियतामा आयोजित आदिवासी चलचित्र महोत्सव एवम नेपाल डे परेड को स्मरण गरेका थिए ।
सम्मान समारोहमा फिप्ना अध्यक्ष वाईवाले कम्प्ट्रोलर स्ट्रिङगरलाई नेपाली टोपी पहिराई दिएका थिए । १२ बर्ष अघि स्थापना भएको फिप्नामा १८ वटा संघ संस्थाहरु आवद्व छन् ।