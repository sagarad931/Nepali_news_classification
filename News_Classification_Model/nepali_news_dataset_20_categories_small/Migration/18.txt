कार्तिक २०, २०७४-युनाईटेड अरब ईमिरेट्स (युएई)मा कार्यरत नेपालीले लोक गायक पूर्ण गुरुङलाई एक लाख ३ हजार रुपैयाँ सहयोग गरेका छन् । दुबै मृगौला फेल भएको गुरुङ उपचार चलिरहेको छ ।
 
अन्तराष्ट्रिय नेपाली कलाकार समाज, युएई रसअल खेमा क्षेत्रीय समितिले सहयोग रकम उठाउन रसअल खेमामा नन्दु राई सुसेली साँझ कार्यक्रम आयोजना गरेको थियो ।
प्रबासको गायन क्षेत्रमा निरन्तरता दिईरहेका गायक नन्दु राईले आफ्नो पछिल्लो एल्बम सुसेलीका गीतहरुका साथै  बिभिन्न प्रस्तुति दिएका थिए । बालकलाकार प्रतिमा शर्माले नृत्य प्रस्तुत गरेकी थिईन् । रसअल खेमामा रहेका नेपालीले देउसी भैलो र भलिबल प्रतियोगिता समेत आयोजना गरी गायक गुरुङको लागि सहयोग रकम संकल गरेको कार्यक्रम संयोजक सन्तोष पौडेलले बताए । 