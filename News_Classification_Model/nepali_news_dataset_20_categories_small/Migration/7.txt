कार्तिक २३, २०७४-कतारले आप्रवासी कामदारको अवस्थामा व्यापक सुधार ल्याएको भन्दै अन्तर्राष्ट्रिय श्रम संगठन (आइएलो)ले कतारविरुद्धको मुद्दा बुधबार बन्द गरेको छ । सन् २०१४ मा कतार सरकार अन्तर्राष्ट्रिय मापदण्डबमोजिम आप्रवासी कामदारको कानुनी अधिकार दिलाउन असफल भएको भन्दै कतारविरुद्ध आइएलओमा मुद्दा परेको थियो ।  
त्यतिखेर आइएलओका अधिकारीहरुले कतारमा कार्यरत नेपाली कामदारमाथि अध्ययन गरी प्रतिवेदन तयार गरेको हो । कामदारलाई जबरजस्ती श्रम गर्न बाध्य बनाइएको र त्यसको अनुगमन गर्न कतार चुकेको विषय प्रमुख प्राथमिकतामा परेको थियो । 