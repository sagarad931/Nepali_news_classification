कार्तिक ३, २०७४-नेपाली बालबालिकालाई नेपाली भाषा सिकाइरहेको नेपाली पाठशालाले दुईदिनअघि देउसी भैलो खेल्न सुरु गर्‍यो । त्यस्तै नेपालमा बिद्यालय निर्माण गरिरहेको बोटल फर स्कुलले पनि सहयोग संकलनकै लागि देउसी भैलो खेलिरहेको छ । 
अष्ट्रेलियाका प्राय सबै शहरहरुमा केही दिनअघिदेखि तिहार लागिसकेको छ । सिड्नी, मेलबर्न, एडिलेड, ब्रिसबनतिरका प्राय नेपालीहरुका घर दीपावलीले सजिएका छन् । नेपालीहरुको महान पर्व तिहार अष्ट्रेलियाका बिभिन्न शहरहरुमा दीपावली गरेर र देउसी भैलो खेलेर मनाउन सुरु गरिएको हो । केही दिनअघिदेखि नै सुरु भएको तिहार मनाउने क्रम शहरी क्षेत्रमा मात्र नभएर गाउागाउामा समेत फैलिदै गएको छ । 
तिहारको अवसर पारेर संस्थागत रुपमा देउसी भैलो खेल्ने क्रममा बृद्धि भएको मात्र छैन कि सामाजिक कार्यका लागि रकम संकलन गर्ने अवसर समेत मिलेको छ । अहिले यहााका सबै सहरहरुमा रमाइलोका लागि मात्र नभएर सामाजिक कार्यका लागि देउसी भैलो खेल्ने क्रम बढेको हो । ‘देउसी भैलो रकम संकलन गर्ने भन्दापनि आफ्नो कलासंस्कृति बचाउने र विदेशमा आफ्नो पहिचानलाई अझ दरिलो बनाउने एउटा माध्यम हो ।’ प्रत्येक बर्ष संस्थागत रुपमा देउसी भैलो खेल्दै आएका अन्तराष्ट्रिय नेपाली कलाकार समाज इनासका महासचिव मिलन दहाल भन्छन् । 