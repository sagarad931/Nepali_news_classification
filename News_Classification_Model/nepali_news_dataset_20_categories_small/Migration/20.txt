कार्तिक २०, २०७४-नेकपा एमाले र माओवादी केन्द्र निकट प्रवासी भातृ संगठनहरु क्रमश: प्रबासी नेपाली मञ्च र नेपाली जनप्रगतिशिल मञ्च युएईले नेपालमा भएको वाम गठबन्धनको स्वागत गरेका छन । 
दुई संगठनले संयुक्त बिज्ञप्ती जारी गर्दै स्वागत गरेका छन् । उनीहरुले राजनैतिक स्थायित्वका साथै बैदेशिक हस्तक्षेपलाई निरुत्साहित गर्नको लागि नेपालमा कम्युनिस्ट पार्टीहरुको एकता अपरिहार्य रहेकोमा जोड दिएको छ । 
प्रबासी नेपाली मञ्च युएईका अध्यक्ष श्याम कंडेल र नेपाली जनप्रगतिशिल मञ्च युएईका कार्यबाहक अध्यक्ष बाबुराम विश्वकर्मा द्वारा हस्ताक्षरित संयुक्त बिज्ञप्तीमा पार्टी एकता गर्ने उद्देस्य सहित भएको वाम तालमेल प्रकृयाले २१ औ शताब्दीमा विश्व कम्युनिस्ट आन्दोलन र नेपाल राष्ट्रलाई समाजबादको दिशामा डोर्याउने विश्वाश लिएको जनाईएको छ ।
बिज्ञप्तीमा बाम गठबन्धनका उम्मेद्वारहरुलाई मतदान गरी संघियसभा र प्रदेशसभामा बहुमतले बिजयी गराउन अपिल समेत गरिएको छ ।
