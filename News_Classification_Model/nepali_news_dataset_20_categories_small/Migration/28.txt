कार्तिक १४, २०७४-अष्ट्रेलियामा रहेको झापाली समाजले अहिलेसम्म ६० लाख बढी सहयोग पुरयाएको एक कार्यक्रममा जानकारी दिइएको छ । 
झापा जिल्लाको बिकासका लागि करिब ५ बर्षपहिले स्थापना गरिएको समाजले अहिलेसम्म आर्थिक, शैक्षिक र सामाजिक विकासका कार्यक्रमहरुमा ६० लाख बढी प्रत्यक्ष सहयोग पुर्‍याएको जानकारी दिइएको हो । 
सिड्नीको अनान्डेलमा सम्पन्न नयाँ कार्यसमिती चयनको अवसरमा समाजका पदाधिकारीहरुले झापाका बिद्यालयहरुको शैक्षिकस्तर सुधारका लागि सहभागितामुलक कार्यक्रम अन्तरगत २० लाख, बाढीपिडितहरुको लागि ११ लाख ५० हजार, भूकम्पपिडितहरुको लागि १० लाख, कन्काईमाईमा शवगृह निर्माणका लागि ५ लाख १८ हजार, झापा फुटबल टीमलाई २ लाख ११ हजार, बिर्तामोडको ब्लड बैंकलाई १ लाख लगायतको सहयोग पुरयाइएको जानकारी दिए । यसका साथै अन्य बिभिन्न शिर्षक अन्तरगत जिल्लाको बिकासका लागि सहयोग पुरयाइएको बताइएको थियो । 
यसैगरि समाजको नयाँ नेतृत्वमा दीपक चुडाल निर्वाचित भएका छन् । उपादक्ष्यमा उमेश पोखरेल (सिड्नी), नेत्र पौड्याल (भिक्टोरिया), सचिव अशोक उप्रेती, सहसचिव तिर्थ खतिवडा र कोषादक्ष्यमा प्रबिन चौहान छानिएका छन् । सदस्यहरुमा राजकुमार गोश्वामी, मदन धौराली, अमित विष्ट, नबिन थपलिया, सागर पराजुली, सुधिर पौडेल, नबिन खनाल र नरेश उप्रेती चुनिएका छन् । 
नवनिर्वाचित अध्यक्ष चुडालले झापा जिल्लाको शैक्षिक, सामाजिक र स्वास्थ्यक्षेत्रमा समाजले थप सहयोगको कार्यक्रमहरु ल्याउने जानकारी दिए । 
30.कार्तिक १३, २०७४-वरिष्ठ हास्य कलाकार मदनकृष्ण श्रेष्ठको पुस्तक ‘महको म’ को अमेरिकामा विमोचन गरिएको छ । शनिबार मेरिल्याण्डमा आयोजित एक कार्यक्रममा कलाकार श्रेष्ठको जीवनी सम्बन्धी पुस्तकको विमोचन गरिएको हो । 
नेवा संस्कृती र परम्पराका संरक्षणका लागि क्रियाशील संस्था नेपा: पासा पुच: अमेरिकाले सो विमोचनको आयोजना गरेको थियो । नेपाल सम्वत ११३८ भिन्तुनाको अवसरमा आयोजित विमोचन कार्यक्रममा कलाकार मदनकृष्ण श्रेष्ठले काठमाडौंबाट भिडियोमार्फत आफ्नो मन्तव्य राखेका थिए ।
भिडियो सन्देशमा श्रेष्ठमा पुस्तकमा आफूले भोगेका घटनाहरु, जीवनको उतारचढाव, बाल्यकालका सम्झना एवम राम्रा, नराम्रा पक्षहरु समावेश गरिएको बताएका थिए । नेपाल झै अमेरिकामा रहेका पाठकहरुले पुस्तकप्रति माया दर्शाउने विश्वास कलाकार श्रेष्ठको थियो ।
श्रेष्ठ पुत्री सराना श्रेष्ठका अनुसार अमेरिकामा रहेका नेपाली जनसमुदायको मागलाई मध्यनजर गर्दै अमेरिकामा पुस्तक बिमोचनको कार्यक्रम आयोजना गरिएको हो ।