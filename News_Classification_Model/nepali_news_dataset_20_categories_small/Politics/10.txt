
﻿वीरगञ्ज, २३ पुस । नारायणी उपक्षेत्रीय अस्पताल वीरगञ्जमा शनिवार एक कार्यक्रमका बिच ७५ थान कम्बल वितरण गरिएको छ ।
नारायणी उपक्षेत्रिय अस्पताल विकास सहयोग अभियान र स्वतन्त्र मानव अधिकार समाजको बिशेष पहलमा अस्पतालका बिपन्न बिरामीहरुलाई सो कम्बल वितरण गरिएको हो । अभियानका संयोजक एवम् सदभावना पार्टीका वीरगञ्ज नगर अध्यक्ष ओमप्रकाश सर्राफको नेतृत्वमा भएको कार्यक्रममा कम्बल दाताहरु मुकेश सरावगी, बिमल कादमिया, अनुप सरावगी, शम्भु अग्रवाल, विकास अग्रवाल, स्वतन्त्र मानव अधिकार समाजका केन्द्रीय अध्यक्ष कृष्णा कुमार खनाल, सद्भावना केन्द्रीय सदस्य निजामुदिन समानी, नेपाली काँग्रेसका रामरुप कुर्मी, सदभावना नगर उपाध्यक्ष दिपक साह कानु, मानव अधिकारकर्मी लालबाबु सिंह, राजेश तिवारी लगायतको सहभागिता रहेको थियो ।