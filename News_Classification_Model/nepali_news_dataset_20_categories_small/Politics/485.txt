
﻿राजविराज, १३ असार । सप्तरीको राजविराज नगरपालिका–५ स्थित गैरसरकारी संस्था एसिएफमा कार्यरत एक कर्मचारीको सोमवार करेन्ट लागेर मृत्यु भएको छ ।
अन्दाजी ४० बर्षिय मान बहादुर शाहीलाई कम्प्युटरबाट प्रिन्ट निकाल्ने क्रममा बेलुका ८ बजेको समयमा अचानक करेन्ट लागेको थियो । करेन्ट लागेर गम्भिर घाइते भएका उनको राजविराज स्थित गजेन्द्रनारायण सिंह सगरमाथा अञ्चल अस्पतालमा उपचारको क्रममा राती १० बजेको समयमा मृत्यु भएको हो । घटनाबारे थप अनुसन्धान भईरहेको जिल्ला प्रहरी कार्यालय सप्तरीले जनाएको छ ।