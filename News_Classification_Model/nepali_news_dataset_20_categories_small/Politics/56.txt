
﻿राजविराज, ८ माघ । नेपाल पिछडावर्ग महासंघ (ओविसी)का केन्द्रीय प्रवक्ता उपेन्द्र प्रसाद साहको समन्वयमा शनिवार सप्तरीको बनौला गाउँ विकास समितिको वडा नम्वर ८ र ९ मा कम्बल वितरण गरिएको छ ।
कोरियामा रहेका नेपालीहरुको सहयोगमा उपलब्ध कम्बल रञ्जितपुरका ५० जना विपन्न, वृद्ध तथा एकल महिलालाई वितरण गरिएको हो । साहको अध्यक्षतामा आयोजित एक कार्यक्रमका बिच स्थानीय विकास अधिकारी सुदेव पोखरेल, जिल्ला प्रहरी कार्यालय सप्तरीका प्रहरी उपरीक्षक दिवेश लोहनीले उक्त कम्बल वितरण गरेका छन् । कार्यक्रम सञ्चालन जयकुमार साहले गरे ।