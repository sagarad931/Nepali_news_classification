
﻿राजविराज, ३० वैशाख । सप्तरी युथ नेपालद्वारा सञ्चालित सरसफाई अभियान ३६ हप्ता पुरा गरेको छ ।
३६ औं हप्तामा राजविराजको पुलचोक टोलमा सरसफाई गरिएको छ । पुलचोकदेखि खरसाल टोलसम्मका सडक र आसपास रहेका फोहोर सप्तरी युथ नेपालको अगुवाईमा युवाहरुले सफा गरेका छन् ।
उनीहरुले उक्त ठाउँहरुमा रहेको नालाभित्रको फोहोर निकालेर नाला सञ्चालन योग्य बनाएका छन् । सरसफाई तपाईको् हातमा हामी युवा तपाईंको साथमा भन्ने मूल नाराका साथ युवाहरुले ५० हप्ते सरसफाई अभियान सञ्चालन गर्दैआएका छन् ।
युवाहरुले गरेको सरसफाईमा केही स्थानीयहरुले समेत सहभागिता जनाएका छन् । युवाहरुले आफ्नो घर अगाडि तथा सडक र नालामा फोहोर नगर्न स्थानीयहरुलाई सचेत समेत गराएका छन् ।