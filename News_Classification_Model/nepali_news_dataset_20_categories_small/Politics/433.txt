
﻿सप्तरी, १७ जेठ । विभिन्न मुस्लिमअधिकारवादी सँगठनहरुको विरोध पछि सरकारले दोस्रो चरणको स्थानीय चुनाव आगामी असार १४ गतेको लागि सारेको छ ।
बुधबार बिहान प्रधानमन्त्री निवास बालुवाटारमा बसेको मन्त्रिपरिषद बैठकले दोस्रो चरणको चुनाव असार १४ गते गर्ने निर्णय गरेको हो ।
मुस्लिम समुदायको पवित्र महिना र पर्व रमजान सुरु भइसकेको र असार १२ गते मुस्लिम समुदायको महान पर्व इदुल फित्र(इद) पर्ने भएकोले चुनाव पाँच दिन पछि सारिएको हो । मुस्लिम समुदायले रमजान महिना भरि सूर्योदय देखि सुर्यास्त नहुञ्जेल निरआहार रहि रोजा बस्ने गर्दछन ।
यसअघि जेठ ३१ गतेलाई तोकिएको चुनावलाई सारेर असार ९ गते पुर्याइएको थियो । पहिलो चरणको चुनाव भने ३, ४ र ६ नम्बर प्रदेशमा गत बैशाख ३१ गते सम्पन्न भइसकेको छ भने प्रदेशनम्बर १, २, ५ र ७ मा दोस्रो चरणको चुनाव हुँदैछ ।