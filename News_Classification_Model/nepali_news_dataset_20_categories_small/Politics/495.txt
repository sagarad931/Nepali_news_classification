
﻿बिरेन्द्र बजार १८ असार । सप्तरीको कृष्णा सवरण गाउँपालिका वडा नम्वर–२ मा आइतवार २ नम्बर वडा कार्यालयको सहयोगमा नेपाल पिछडाबर्ग ओबिसी महासंघ सितापुरद्वारा एक दिने जनचेतनामुलक कार्यक्रम आयोजना गरेको छ ।
नेपाल पिछडाबर्ग ओबिसी महासंघ कृष्णा सवरण गाउँपालिका वडा नम्वर–२ का अध्यक्ष दिनेश प्रसाद साहको अध्यक्षता तथा केन्द्रीय उपाध्यक्ष मनाई महतोको प्रमुख आतिथ्यमा कार्यक्रम आयोजना गरेको हो । कार्यक्रममा बोल्दै प्रमुख अतिथी महतोले राज्यको विभेदकारी नीतीका कारण ओबिसी भित्र पर्ने जातजाती पछाडि परेको बताए ।
नेपालको संबिधान २०७२ले ओबिसी, मधेशी, आदिबासी जनजाती, दलित, मुस्लिमको माँगलाई छेउ लगाएको आरोप लगाउँदै उनले संबिधान संसोधन गर्नुपर्नेमा जोड दिए । कार्यक्रममा नेपाल पत्रकार महासंघ सप्तरीका सदस्य बृजमान तामाङ, नेकपा एमालेका पुर्ब जिल्ला सदस्य योगेन्द्र प्रसाद चौधरी, नेपाल पिछडाबर्ग ओबिसी महासंघ तेरहौताका अध्यक्ष ओम प्रकाश मेहता, यूवा नेता जितेन्द्र प्रसाद सिंहा, ओम बहुमुखी सहकारी संस्थाका प्रतिनिधी श्रबण कुमार चौधरी लगायतकाले मन्तब्य ब्यक्त गर्दै अधिकार प्राप्तिकोलागि आन्दोलनको विकल्प नरहेको बताए । कंकालीनी महिला बचत तथा ऋण सहकारी संस्था लेखा समितीका अध्यक्ष शैलेन्द्री देबी चौधरीले सञ्चालन गरेको कार्यक्रममा स्वागत आयोजक समितीका उपाध्यक्ष आशा देवी साहले गरिन् । कृष्णा सवरण गाउँपालिका वडा नम्बर २ सीतापुरका ओबिसी भित्र पर्ने समुदायहरुको सहभागीता रहेको कार्यक्रमको सहजीकरण केन्द्रीय उपाध्यक्ष महतोले गर्ने आयोजकले जनाएको छ ।