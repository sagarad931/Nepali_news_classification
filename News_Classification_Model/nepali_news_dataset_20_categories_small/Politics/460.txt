
﻿राजविराज, २८ जेठ । राष्ट्रिय जनता पार्टी नेपालका नेता तथा कार्यकर्ताहरुले आइतवार राजविराजमा प्रमुख निर्वाचन आयुक्त डा. अयोधी प्रसाद यादवलाई काला झण्डा देखाएका छन् ।
सिडियो बङ्गलामा आयोजित कार्यक्रममा प्रवेश गर्ने क्रममा उनीहरुले कालो भण्डा देखाएका हुन् । प्रमुख निर्वाचन आयुक्त आउन लागेको सूचना पाएर राजपाका नेता तथा कार्यकर्ताहरुले नाराबाजी गर्दै कालो झण्डा देखाएका छन् ।  सिडियो बङ्गला अगाडि व्यापक रुपमा सुरक्षाकर्मी परिचालन गरिए पनि उनीहरु कालो झण्डा देखाउन सफल भएका छन् । कालो झण्डा देखाउने क्रममा नेपाल प्रहरी र सशस्त्र प्रहरीको टोलीले रोक्ने प्रयास समेत गरेका थिए । त्यस क्रममा प्रहरी र राजपा बीच घम्साघम्सी समेत भएको थियो ।  राजपाले संविधान सशोधन सहितका मागहरु राख्दै आन्दोलन गर्दैआएका छन् ।
