
﻿बीरगञ्ज २६ चैत । सद्भावना पार्टी नगर कार्यसमिति बीरगंजले पार्टी कार्यालय श्रीपुरमा शनिवार एक कार्यक्रमका बीच प्रेसमञ्च नेपालका केन्द्रीय सदस्य चन्दन रौनियारलाई सम्मान गरेको छ ।
सम्मान कार्यक्रम नगर अध्यक्ष ओमप्रकाश सर्राफको अध्यक्षता तथा सद्भावना पार्टीका केन्द्रीय सदस्य नेजामुद्दिन समानीको प्रमुख आतिथ्यमा आयोजना गरिएको हो । जिल्ला उपाध्यक्ष ईश्वरचन्द यादव, महिला जिल्ला अध्यक्ष रेखा साह लगायतले पत्रकार रौनियारको क्रियाशिल पत्रकारीतामा लागेर र मधेसका जिल्ला–जिल्ला भ्रमण गरि अनुसन्धान र खोजमुलक समाचार लेखेर सराहनीय कार्य गरेको भन्दै सराहना गरे ।
प्रेस मञ्च नेपाल पर्सा जिल्ला अध्यक्ष विजय ठाकुर, नगर उपाध्यक्ष सुरेश साह कानु, नगरसचिव संजय पटेल, युवा विद्यार्थी नेता राहुल गुप्ता, नईम अन्सारी, प्रेस मञ्च नेपालका केन्द्रिय कोषाध्यक्ष एसएम जहाँगस्तको उपस्थिति रहेको थियो । रौनियारले मधेसबारे अनुसन्धान तथा रिपोर्टिङ्गको कार्यमा बीरगञ्ज आईपुगेका बेला उक्त सम्मान कार्यक्रम राखिएको कुरा नगरकार्यसमितिका उपाध्यक्ष सुरेश साह कानुले बताए ।
कार्यक्रमको सहजीकरण नगर कार्य समितिका कोषाध्यक्ष पन्नालाल पटेलले गरे भने स्वागत भाषण सुरेश साह कानुले गरे ।