
﻿राजविराज, ४ वैशाख । विगत ६ दिनदेखि अनिश्चिकालीन धर्नामा बसेका पत्रकारहरुको माग सम्वोधन नभएको भन्दै सप्तरीका पत्रकारहरुले जिल्लामा समेत पत्रकारहरुले आन्दोलनलाई निरन्तरता दिँदैआएका छन् ।
नेपाल पत्रकार महासंघ शाखा सप्तरीका पदाधिकारीसहित विभिन्न सञ्चारमाध्यममा कार्यरत पत्रकारहरुले सोमवार विहान राजविराजमा प्रदर्शन गरेका हुन् । ‘पत्रकार महासंघमा राजनीतिक हस्तक्षेप बन्द गर, सप्तरीका पत्रकारहरुको माग अविलम्ब सम्वोधन गर, विभेदकारी चश्माले हेर्ने काम बन्द गर, पत्रकारहरुको भावनालाई सम्मान गर, केन्द्रीय समितिको हैकमवादी शैली बन्द गर’ लगायतका नाराहरु लगाउँदै नगरको विभिन्न भाग परिक्रमा गरेको छ ।
नगर परिक्रममा पश्चात महासंघ शाखा सप्तरी अगाडि आयोजित कोणसभामा नेपाल पत्रकार महासंघ सप्तरीका पूर्व अध्यक्ष विष्णुकुमार मण्डलले पत्रकार महासंघ जस्तो पेशागत पत्रकारहरुको छाता सङ्गठनलाई राजनीतिक हस्तक्षेपबाट मुक्त राख्नुपर्नेमा जोड दिए । केही सिमित व्यक्तिहरुको स्वार्थ सिद्धिकालागि केन्द्रीय समितिले सप्तरीका पत्रकारहरुले भावनालाई कुठाराघात गरेको भन्दै तत्काल माग सम्बोधन गर्न केन्द्रीय समितिको ध्यानाकर्षण गराएका छन् ।
पत्रकारहरुको र्यालीमा महासंघका पूर्व अध्यक्षहरु, केन्द्रीय पार्षद, विभिन्न सञ्चारमाध्यममा कार्यरत कार्यरत पत्रकारहरुको सहभागिता रहेको थियो ।


