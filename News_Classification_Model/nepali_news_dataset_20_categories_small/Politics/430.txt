
﻿राजविराज, १६ जेठ । नेपाल सरकारले आगामी आर्थिक वर्षको लागि ल्याएको बजेटमा सप्तरी जिल्लाका नगरपालिका र गाउँपालिकाहरुको बजेट समेत विनियोजन गरिएको छ । वित्तिय समानिकरण सशर्त अनुदानसहित भुगोल र जनसंख्याको आधारमा बजेट विनियोजन गरिएको हो ।
अर्थ मन्त्रालय श्रोतबाट जानकारी अनुसार कञ्चनरुप नगरपालिकाको कुल बजेट ३९ करोड ४ लाख ४२ हजार, खडग नगरपालिका ३७ करोड ४१ लाख १३ हजार, डाक्नेश्वरी नगरपालिका ३६ करोड ६१ लाख ८ हजार, राजविराज नगरपालिका ३७ करोड ८६ लाख ६७ हजार, बोदे बर्साइन ४८ करोड ४१ लाख ८३ हजार, शम्भुनाथ नगरपालिका ३० करोड २४ लाख २१ हजार, सुरुंगा नगरपालिका ३४ करोड ४३ लाख ९ हजार, हनुमाननगर कंकालिनी नगरपालिका ३६ करोड ७९ लाख ७३ हजार र सप्तकोशी नगरपालिकाकालागि कुल १८ करोड ८२ लाख १७ हजार रुपैयाको बजेट छुट्याइएको छ ।
त्यस्तै सप्तरी जिल्लाको कृष्णसवरण गाउँपालिकामा २१ करोड ७७ लाख २४ हजा र, छिन्नमस्ता गाउँपालिका २६ करोड ५६ लाख ९ हजार, तिरहुत गाउँपालिका १७ करोड ९८ लाख ६३ हजार, तिलाठी कोइलाडी गाउँपालिका २४ करोड ३७ लाख २४ हजार, इटहरी बिष्णुपुर गाउँपालिका २१ करोड २४ लाख ४४ हजार, बेल्ही चपेना गाउँपालिका ३० करोड ९१ लाख ५६ हजार, महदेवा गाउँपालिका २२ करोड ८८ हजार र रुपनी गाउँपालिका ६० करोड १९ लाख २८ हजार रुपैया बजेट विनियोजन गरिएको अर्थ मन्त्रालय श्रोतले जनाएको छ ।
