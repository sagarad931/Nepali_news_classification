
﻿राजविराज, ८ चैत्र । सप्तरीको मलेठ घटनामा मारिएका परिवारको घरघरमा पुगेर सचेत युवा जागरण सप्तरीले मङ्गलवार अवस्थाबारे जानकारी लिएका छन् ।
आन्दोलनका मृतक ईनर यादव, पिताम्बर मण्डल, सञ्जन मेहता, बिरेन्द्र मेहता र आनन्द साहको घरमा पुगेर युवा जागरणले जानकारी लिएका हुन् । सचेत युवा जागरणका संयोजक पार्थो सरकारको नेतृत्वमा सिता प्रसाद यादव, मुकेश चौधरी, मो. प्रवेज, गंगा सागर गुप्ता, महेश यादव, प्रेम यादव, मनोज यादव र मो.रसिदले उनीहरुको घर पुगेर उनीहरुको समस्याहरुबारे जानकारी लिएका छन् ।
उनीहरुको घरका वालवालिका आर्थिक समस्या तथा मानसिक तनावका कारण विद्यालय जान नसकिरहेकोले शैक्षिक सामग्रीको समेत अभाव रहेको संयोजक सरकारले बताए ।