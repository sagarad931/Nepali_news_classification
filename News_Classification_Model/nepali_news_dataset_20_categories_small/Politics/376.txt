
﻿काठमाडौं, २५ वैशाख । प्रधानमन्त्री पुष्पकमल दाहाल नेतृत्वको सरकारमा नयाँ तीन जना मन्त्रीले सपथग्रहण गरेका छन् ।
नेपाल लोकतान्त्रिक फोरमका अध्यक्ष विजयकुमार गच्छदारले गच्छदारले उपप्रधानसहित संघीय तथा स्थानीय विकास मन्त्री, फोरम नेता जितेन्द्र देवले पर्यटन तथा गोपाल दहितले भूमिसुधार मन्त्रीको सपथग्रहण गरेका हुन् । राष्ट्रिय प्रजातन्त्र पार्टी सरकारबाट फिर्ता भएपछि गच्छदार, देव र दहित प्रचण्ड नेतृत्वको सरकारमा सहभागी भएका छन् । तीनै जना मन्त्रीलाई राष्ट्रपति विद्यादेवी भण्डारीले सोमवारै साँझ सपथ ग्रहण गराएका छन् ।
कैलालीको टिकापुर घटनामा प्रहरी हिरासतमा रहेका आफ्ना कार्यकर्तालाई रिहा गर्न सहमत भएपछि फोरम लोकतान्त्रिक सरकारमा सहभागी भएको जनाईएको छ ।