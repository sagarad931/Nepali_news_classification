
﻿राजविराज, २९ चैत्र । छोरी–वुहारी असुरक्षित भएको भनी संसदमा भ्रामक एवम् मनगढन्ते कुरा उठाउने सांसद एवम् पूर्वमन्त्रीय सत्यनारायण मण्डलको राजिनामा माग गरेको छ ।
सोमवार संसदमा विशेष समय लिएर बोल्ने क्रममा पार्टीको विश्वासपात्र बन्ने नियतले मनगढन्ते कुरा रचेर बदनाम गर्ने षडन्त्र गरेको भन्दै संयुक्त लोकतान्त्रिक मधेशी मोर्चाले उनको राजिनामा सहित थप कार्वाहीको माग गरेको हो । मोर्चाले नेपाल पत्रकार महासंघ सप्तरीको सभाकक्षमा मङ्गलवार आयोजित पत्रकार सम्मेलनमा संयोजक दिनेश कुमार यादवले एमाले सांसद तथा नेताहरुका घरमा कालो झण्डा गाड्ने पुर्व निर्धारित कार्यक्रम अनुसार नै गरिएको बताए । आफुहरुले झण्डा गाड्ने काम मात्रै गरेको दावी गर्दै ठुलो नेता बन्ने दाउमा लागेका एमालेका नेताहरुले प्रोपोगाण्डा गरी मोर्चालाई वदनाम गर्न खोजेको आरोप लगाएका छन् ।
स्थानीय निकायमा आफूहरुले तालाबन्दी गरेको अवस्थामा कामकाज भईरहेको जानकारी आएपछि अनुगमनका क्रममा आफूहरुले आइतवार जिल्लाको विभिन्न स्थानमा अनुगमन गरेको उनले बताए । ‘सत्यनारायण मण्डल सांसद हो व्यक्ति मात्र होइन, मोर्चाले विरोध स्वरुप मण्डलको घरमा कालो भण्डा गाडेका हौं, घरमा कुनै महिलालाई पनि हामीले देखेनौं’ उनले भने ‘सद्भावना पार्टीका वरिष्ठ उपाध्यक्ष एवम् पूर्वमन्त्री मृगेन्द्र कुमार सिंह यादव, सद्भावना पार्टीका महासचिव मनिसकुमार सुमन, राष्ट्रिय मधेश समाजवादी पार्टीका सचिव गजेन्द्र कुमार मण्डल,  तराई मधेश लोकतान्त्रिक पार्टीका केन्द्रीय सह–महामन्त्री जयप्रकाश ठाकुर, संघीय समाजवादी फोरम नेपालका केन्द्रीय सदस्य  विनोद चौधरीसमेतका केन्द्रीय एवम् जिल्ला नेताहरुको टोलीले झण्डा गाडेका हौं तर मोर्चालाई बदनाम गर्ने काम भएको छ ।’ उनले उक्त घटनाको विषयमा सत्यतथ्य छानविन गरी दोषीलाई कार्वाही गर्न समेत माग गरेका छन् ।
पत्रकार सम्मेलनमा सदभावना पार्टीका वरिष्ठ उपाध्यक्ष यादवले एमाले सांसद सत्यनारायण मण्डलले आफना श्रीमती र वुहारीलाई समेत अभद्र ब्यवहार गरेको भनी संसदमा झुटो कुरा उठाएर सिङ्गो समाजको नै बद्नाम गरेको टिप्पणी गरे । सांसद एवम् पूर्वमन्त्री समेत भईसकेका व्यक्तिले कालो झण्डा गाडेकै निहुँमा यसरी प्रस्तुत हुनु दुःखद भएको बताउँदै उनले भने ‘हामी मिथिला समाजमा हुर्केका हौं, हाम्रो आफ्नै विशिष्ठ संस्कार छ, यहाँसम्म जानकीलाई माता मान्नेहरुमाथि यस्तो लाञ्छना उठाएर स्वेत झूठ प्रस्तुत गरेको बताए ।
संघिय समाजवादी फोरमका प्रदेश नम्वर दुईका मुख्य सचिव शम्भु झाले घटनाको यथार्थ छानविन गर्न सरकारसँग माग गरेका छन् । सस्तो लोकप्रियता पाउने यस्तो पात्रको प्रवृतिलाई चिन्न समेत आमजनतालाई आग्रह गर्दै सांसद मण्डलको राजिनामा माग गरेका छन् ।