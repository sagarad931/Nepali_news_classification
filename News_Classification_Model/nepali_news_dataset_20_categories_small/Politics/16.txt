
﻿राजविराज, २४ पुस । विभिन्न सङ्गठनमा आवद्ध करिब दुई दर्जन शिक्षकहरु शिक्षक फोरममा प्रवेश गरेका छन् ।
शिक्षक फोरम जिल्ला समितिले आयोजना गरेको एक कार्यक्रमका बिच राजविराज स्थित निम्न माध्यमिक विद्यालय केन्द्र नम्वर ६ का प्रधानाध्यापक शंकर यादव, शिक्षकहरु हरिनारायण यादव, रामायणी कुमारी साह, रिता कुमारी मल्लिक, सुष्कृति कुमारी साह, सुनिता कुमारी यादव, दिनेश कुमार यादव, बलराम यादव, बैद्यनाथ यादव, मावि कबिलासाका छेदी चौधरी, निमावि बरमझियाका लालबाबु चौधरी, प्रावि शम्भुनाथका सिता चौधरी, प्रा.वि. बरही बिरपुरका महेश्वर मेहता, सर्वेश कुमार यादव, प्रावि मल्हनियाँका गङ्गानन्द यादव, प्रावि रम्पुराका शान्ति देवी यादव, मावि डिमनका रुपेश कुमार यादव, खुशीलाल यादवलगायतले शिक्षक फोरममा प्रवेश गरेका छन् । नव प्रवेशीहरुलाई फूलको माला र अबीर लगाएर स्वागत गरिएको फोरमका जिल्ला सचिव धनीलाल साहले जानकारी दिएका छन् ।