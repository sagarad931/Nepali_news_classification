
﻿झापा, २४ माघ । झापाको बिभिन्न स्थानबाट प्रहरीले आइतबार भन्सार छलेको अवैध सामान बरामद गरेको छ ।
मेचीनगर नगरपालिका–१० स्थित मेची डाँडामा इलाका प्रहरी कार्यालय काँकडभिट्टाबाट खटिएको प्रहरीको टोलीले भारततर्फ लैजादै गरेको ३० किलो सुपडी बरामद गरेको छ । त्यस्तै सोही कार्यालयबाट खटिएको प्रहरीको टोलीले धुलाबारी स्थित भित्री सडक खण्डमा भरतबाट नेपालतर्फ ल्याउदै गरेको अन्दाजी १ लाख १३ हजार बराबरको पाँच पोका रेडिमेट कपडा बरामद गरेको छ । यता विर्तामोड–६ स्थित मुक्ति चोकबाट इलाका प्रहरी कर्यालय अनारमनी तथा जिल्ला प्रहरी कर्यालय झापाबाट सादा पोसाकमा खटिएको प्रहरीको टोलीले मे १ च ४२३८ नम्बरको जिपमा रहेको ७ काटुन मोटर पार्ट्स सहित जिप चालकलाई नियन्त्रणमा लिई थप अनुसन्धान भइरेहको छ ।
यसैगरी झापाकै मकुमारखोद–२ स्यालमारामा इलाका प्रहरी कार्यालय कुमारखोदबाट खटिएको प्रहरीको टोलीले नेपालबाट भारततर्फ भन्सार छलेर लैजादै अन्दाजी १८ हजार ४ सय मुल्य बराबरको १५ काटुन स्याउ बरामद गरेको छ । बरामद सामान आज भन्सार कार्यालय बुझाइने प्रहरीले जनाएको छ ।