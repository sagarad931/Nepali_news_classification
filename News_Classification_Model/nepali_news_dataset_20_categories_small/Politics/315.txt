
﻿राजविराज, २७ चैत । स्थानीय निकायमा ताला लगाए पनि कामकाज भइरहेको सूचना पाएपछि संयुक्त लोकतान्त्रिक मधेशी मोर्चा सप्तरीका नेताहरुले अनुगमन थालेका छन् ।
सोमबार सयौं मोर्चाका नेता कार्यकर्ताले जिल्लाको दुई वटा नगरपालिकाको अनुगमन गरेका हुन् । मोटरसाइकल रयालीसहित उनीहरुले अनुगमन गरेका हुन् । अनुगमनका क्रममा कञ्चनरुप नगरपालिकाको बोर्ड हटाएर कालो झण्डा टाँगेका छन् । यस्तै सप्तकोशी नगरपालिकाको कार्यालयको बोर्ड हटाएर कालो झण्डा गाडिएको मोर्चाले जनाएको छ । यी दुई नगरपालिकामा यसअघि नै तालाबन्दी रहेको छ । मोर्चाले ताला लगाइएको अवस्थामा कामकाज नगर्न कर्मचारीहरुलाई सचेत गराएका छन् ।