
﻿बृजमान तामाङ /बिरेन्द्र बजार २९ जेठ । सप्तरीको रुपनी गाउँपालिका वडा नम्वर–६ तेरहौतामा शनिवार नेपाली कांगे्रस, नेकपा एमाले र माओवादी केन्द्र परित्याग गरी ३ सय जना भन्दा बढी संघीय समाजवादी फोरम नेपालमा प्रवेश गरेका छन् ।
संघीय समाजवादी फोरम नेपाल गाउँ समिती तेरहौताका अध्यक्ष जय नारायण यादवको अध्यक्षता तथा केन्द्रीय सदस्य एवम सप्तरी जिल्ला सह–ईन्चार्ज विनोद चौधरीको प्रमुख आतिथ्यमा एक समारोहको बीच विभिन्न पार्टीका नेता तथा कार्यकर्ता फोरम नेपालमा प्रवेश गरेका छन् । संघीय समाजवादी फोम नेपाल रुपनी गाउँपालिका वडा नम्वर–६ तेरहौताद्वारा आयोजित पार्टी प्रवेश कार्यक्रममा देबेन्द्र सरदार र संझा देवी मण्डलको नेतृत्वमा कांग्रेस परित्याग गरी १ सय दश जना फोरम नेपालमा प्रवेश गरेका छन् ।
यसैगरी बिजय साह, सुरजी देबी सदा, बद्री सरदारको नेतृत्वमा एमाले परित्याग गरी १ सय १५ जना, श्रीराम बिश्वकर्मा र कुमार सिंह पोखरेल मगरको नेतृत्वमा माओवादी केन्द्र परित्याग गरी सानु खपाङ्गी मगर, मदन यसमाली मगर, दिनेश आले मगर, तेज बहादुर पोखरेल,रुद्र घले मगर, शत्रुधन मण्डल, उमेश क्यापछाकी मगर सहित ९० जना फोरम नेपालमा प्रवेश गरेका छन् । नव प्रवेशीहरुलाई सम्बोधन गर्दै प्रमुख अतिथी चौधरीले उचित समयमा मधेशी, आदिबसी जनजाती, दलितको अधिकारका लागी संर्घष गर्ने पार्टीमा प्रवेश गर्ने निर्णय स्वागतयोग्य रहेको बताए । उनले एमाले कांगे्रस र माओवादी केन्द्रले उत्पीडित समुदाय विरुद्ध विभेद कायम राखेको प्रष्ट पारे ।
पार्टीका जिल्ला अध्यक्ष दिनेश कुमार यादबले आन्दोलनका सहकर्मी राजपालाई समेत चुनावमा भाग लिन आग्रह गरे । मधेशी जनताको बलिदानीबाट प्राप्त उपलब्धी संरक्षण गर्न चुनाबमा भाग लिई जनमत जुटाई थप संघर्ष गर्नुपर्नेमा उनले जोड दिए ।
कार्यक्रममा जिल्ला सदस्यहरु बृजमान तामाङ, बलराम यादव, दिल कुमारी चौधरी, बेचनी देवी सरदार, शिक्षक फोरम सप्तरीका अध्यक्ष श्याम यादव, यूवा नेता हेमायू हक लगायतकाले मन्तव्य व्यक्त गरे । संघीय समाजवादी फोरम नेपाल रुपनी गाउँपालिका वडा नम्बर ६ तेरहौताका सचिव पुरुशोतम बलाम्पाकी मगरद्वारा सञ्चालित कार्यक्रममा स्वागत उपाध्यक्ष श्यामसुन्दर यादवले गरे ।