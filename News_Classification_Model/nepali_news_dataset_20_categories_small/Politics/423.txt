
﻿राजविराज, १३ जेठ । ‘सरसफाइ तपाईको हातमा हामी युवा तपाईको साथमा’ भन्ने मुलनाराका साथ सप्तरी युथ नेपालले थालेको ५० हप्ते सरसफाइ सप्ताह अन्र्तगत ३८ औं हप्ताहको सरसफाइ राजविराज वडा नम्वर–१ स्थित हाट बजारमा गरिएको छ ।
पसलेहरुद्धारा अतिक्रमित बाटोका कारण नालाहरु फोहोर हुने हुनाले राजविराजको हाँट बजार फोहोर हुने गरेकोले पसलेहरुलाई नाला पछाडि राख्न युवाहरुले सचेत गराएका छन् । ३९ औं हप्ताको सरसफाइ भव्यताका साथ सम्पन्न गर्न स्थानीय व्यवसायीहरुले समेत सहभागिता जनाएका छन् भने पसल भित्र भित्र रहेको फोहोर सफा गर्नुको साथै बर्षौदेखि बन्द रहेको नाला सफा गर्नुका साथै दुर्गन्धित हाट बजारको बाटो समेत सफा गरिएको छ । युवाको सरसफाइमा राजविराज नगरपालिकाको ट्रयाक्टरले संकलन भएको फोहोर उठाउनमा सहयोग गरेको जनाईएको छ ।