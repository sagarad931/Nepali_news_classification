
﻿विराटनगर, २४ माघ । पूर्वको मोरङ र झापामा आइतबार भएको सवारी दुर्घटनामा ६ जना घाइते भएका छन् ।
मोरङको सुन्दरदुलारी–७ स्थित पूर्वपश्चिम राजमार्गमा पूर्वबाट पश्चिमतर्फ जादै गरेको को २८ प ९८३ नम्बरको मोटरसाइकल र विपरित दिशाबाट आउदै गरेको को २१ प ३६०९ नम्बरको स्कुटी एक आपसमा ठक्कर खाँदा दुई जना घाइते भएका छन् ।
घाइते हुनेमा मोटरसाइकल चालक सुनसरी इटहरी–२४ बस्ने ३९ बर्षिय कर्ण बहादुर पुरी तथा स्कुटर चालक मोरङ बेलबारी–१ बस्ने २८ बर्षिय हेम चन्द्र लिम्बु रहेका छन् । घाइते मध्ये पुरीको न्युरो अस्पताल विराटनगरमा र लिम्बुको सामुदायिक अस्पताल इटहरीमा उपचार भइरहेको छ ।
त्यस्तै मोरङको बाहुनी–९ मा पश्चिमबाट पूर्वतर्फ आउदै गरेको बा १६ च ३५८० नम्बरको कारको ठक्करबाट नाम थर वतन खुल्न नसकेका एक पुरुष घाइते भएका छन् । घाइते पुरुषको विपी कोइराला स्वास्थ्य विज्ञान प्रतिष्ठान धरानमा उपचार भइरहेको छ भने कारका चालकलाई इलाका प्रहरी कार्यालय बेलबारीले नियन्त्रणमा लिएको छ ।
यता मोरङकै केराबारी–५ स्थित केराबारी–खोर्साने सडक खण्डमा केराबारीबाट खोर्सानेतर्फ आउदै गरेको को १ ख ११४७ नम्बरको बस अनियन्त्रित भई दुर्घटना हुँदा बसमा सवार मोरङ पाटी गाँउ–१ घर भइ विधुत प्राधिकरण कार्यलय बेलबारीमा कार्यरत कर्माचारी ३७ बर्षिय कृष्ण राइ घाइते भएका छन् । उनको न्युरो अस्पताल बिराटनगर मा उपचार भइरहेको छ भने ठक्कर दिने बसका चालक फरार रहेकाले खोजी कार्य भइरहेको इलाका प्रहरी कार्यालय बेलबारीले जनाएको छ ।
त्यस्तै झापाको गरामनी–७ नडियाबारीमा जलथलबाट बिर्तामोडतर्फ आउदै गरेको मे ८ प ११६१ नम्बरको मोटरसाइकल अनियन्त्रित भई दुर्घटना हुँदा नाम थर वतन नखुलेका एक पुरुष घाइते भएका छन् । उनको बिएनसी अस्पताल बिर्तामोडमा उपचार भइरहेको छ । झापाकै बिर्तामोड–६ स्थित बसपार्क नजिकै दक्षिणबाट उत्तरतर्फ जादै गरेको मे ३ प ३२१७ नम्बरको मोटरसाइकललाई मे १ ज २१३६ नम्बरको पिकअपले ठक्कर दिँदा मोटरसाइकल चालक बिर्तामोड–६ बस्ने २४ बर्षिय सुभाष लिम्बु घाइते भएका छन् । लिम्बुको विएनसी अस्पताल विर्तामोडमा उपचार भइरहेको छ ।