
﻿बीरगंज, २९ माघ । मदरसा अर्गनाइजेशन अफ नेपालले शनिवार प्रथम साधारण सभा एमईएस स्कुल बीरगंजको प्राङ्गणमा साधारण सभा ७ बुँदे एजेण्डा सहित सम्पन्न गरेको छ ।
हाजी मैनुदिन अंसारीको सभापतित्वमा सम्पन्न साधारण सभामा प्रमुख अतिथि नेपाल मुस्लिम संघर्ष गठबन्धनका राष्ट्रिय अध्यक्ष एवं तमलोपाका सह महामन्त्री शमिम अन्सारीले नेपाल सरकारको मदरसा शिक्षालाई मुलधारमा ल्याउने तरिका गलत भएको बताए । नेपाल सरकार र मदरसा आयोगबीच इमान्दारीपुर्वक छलफल गरि मदर्सा शिक्षालाई अगाडी बढाउन गठबन्धन सधै सहयोगीको भुमिका निर्वाह गर्ने प्रतिबद्धता व्यक्त गरे ।
इस्लामि संघ नेपाल नारायणी जोनका अध्यक्ष मुज्तुबा अन्सारीले इस्लामि शिक्षालाई विना हामी मुस्लिम समुदाय बाच्न सक्दैन र साथैसाथ आधुनिक शिक्षालाई पनि छाड्न नहुने बताउँदै सरकारसँग दुवै शिक्षालाई मिलाएर अगाडि बढनमा जोड दिए । मदरसाको अनुगमन तथा अपगे्रड, सम्बन्धित निकायमा डेलीगेशन, लेखापरीक्षण, धार्मिक शिक्षा, मदरसाको व्यवस्थापन समिति गठन, शैक्षिक सत्र २०७३ को भितापात्र, मदरसाहरुको नविकरण सम्बन्धि लगायत ७ वटा बुँदा सहित साधारण सभा सम्पन्न गरेको हो ।
पर्सा जिल्लामा रहेका करिब सय मदरसा मध्ये ५२ मदरसाहरुले नेपाल सरकारको मुलधारमा रहेकोमा सबै मदरसाका प्रधानाध्यापक र व्यवस्थापन समितिका पदाधिकारीहरुको उल्लेख्य उपस्थिति रहेको थियो । डा.कमरुलहोदा अन्सारी, डा. ग्यासुदिन ठकुराई, इमामुदिन अहमदले मदरसाको अवस्था र सरकारी निति नियम बारे प्रष्ट पार्दै आ आफ्नो शुभकामना मन्तब्य गरे भने सहजीकरण संस्थाका सचिव अब्दुर्रउफ अन्सारीले गरे ।