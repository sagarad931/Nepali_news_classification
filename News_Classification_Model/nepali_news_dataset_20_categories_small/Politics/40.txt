
﻿राजविराज, ४ माघ । धर्मी हल्फा महिला विकास क्लव लालापट्टीद्वारा सप्तरीको तिलाठी गाउँ विकास समितिको वडा नम्वर–८ र ९ बेल्ही टोलमा मङ्गलवार कम्बल वितरण गरिएको छ ।
कल्वका अध्यक्ष समाजसेवी ई. सूर्यनारायण यादवले एक सय विपन्न, अपाङ्ग, एकल महिला र दलित परिवारलाई एक–एक थान कम्बल वितरण गरेका हुन् । कार्यक्रममा जिल्ला विकास समिति सप्तरीका पूर्व सदस्य देवनारायण यादव, सशस्त्र प्रहरी बल बेल्हीका सई चेवन अधिकारी, दिपक कुमार यादव, भन्सार कार्यालय बेल्हीका वसन्त कुमार दासलगायतले कम्बल हस्तान्तरण गरेको संस्थाका अध्यक्ष यादवले जानकारी दिएका छन् । उक्त संस्थाले विगत केही वर्षदेखि दैवी प्रकोप पीडितलाई राहत सहयोग उपलब्ध गराउँदैआएको छ ।