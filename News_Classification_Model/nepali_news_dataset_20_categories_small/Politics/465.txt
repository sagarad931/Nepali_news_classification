
﻿राजविराज, ३० जेठ । सप्तरीको हनुमाननगर कंकालिनी नगरपलिका–१४ डलवाबाट प्रहरीले सोमबार ठुलो परिमाणको मदिरा बरामद गरेको छ ।
नेपाल भारत सिमाना नजिकै खटिएको गस्ती टोलीले चेक जाँच गर्ने क्रममा बोरामा हालेर भारततर्फ लैजान लागेको गोल्डेन ओके नामक सिलप्याक मदिरा १९२ बोतल, डाकफोरेष्ट नामक सिलप्याक मदिरा ९६ बोतल, टेन्सवर्ग वियर २० बोतल र दिलवले सिलप्याक सोफी ११८८ बोतल गरी जम्मा २५ हजार मुल्य बराबरको भन्सार छलेको मदिरा बरामद गरेको छ ।

बरामद मदिरा राजबिराज भन्सार कार्यालय कुनौलीमा बुझाएको जिल्ला प्रहरी कार्यालय सप्तरीका प्रहरी नायव उपरीक्षक यादवराज उप्रेतीले जानकारी दिएका छन् ।