
﻿बृजमान तामाङ /बिरेन्द्र बजार १२ जेठ । सप्तरीको तिरहुत गाउँपालिकामा विभिन्न पार्टी परित्याग गरी ५ सय भन्दा बढी संघीय समाजवादी फोरम नेपालमा प्रवेश गरेक छन् ।
तिरुहुत गाउँपालिकाको छुट्टा–छुट्टै स्थानमा शुक्रवार आयोजित कार्यक्रममा कांग्रेस, एमाले, माओवादी केन्द्र र राजपा परित्याग गरि फोरम नेपालमा प्रवेश गरेका हुन् । संघीय समाजवादी फोरम नेपाल गाउँ समिति त्रिकोलका अध्यक्ष शिवनारायण यादवको अध्यक्षता तथा केन्द्रीय सदस्य सुर्यनाथ यादवको प्रमुख आतिथ्यमा त्रिकोलमा आयोजित कार्यक्रममा मनोज बरखेत यादबको नेतृत्वमा नेपाली कांग्रेस परित्याग गरी ३ सय जना र दिनेश बरहखेर यादव र बद्री खंगको नेतृत्वमा एमाले पार्टी परित्याग गरी १ सय जना फोरम नेपालमा प्रवेश गरेका छन ।
यसैगरी लोहजरा गाउँ समिती अध्यक्ष योगेन्द्र यादको अध्यक्षतामा लोहजरामा आयोजित कार्यक्रममा पुर्व वडा अध्यक्ष बद्री अरगरिया र गाउँ समिति उपाध्यक्ष ईब्राहिम मियाँको नेतृत्वमा एमाले परित्याग गरि २ दर्जन, देव नारायण यादव, शिबशंकर मगरैताको नेतृत्वमा नेपाली कांग्रेस परित्याग डेढ दर्जन, लक्ष्मण यादव, प्रबेश यादवको नेतृत्वमा माओवादी परित्याग गरी २ दर्जन र रामपृत मण्डलको नेतृत्वमा राष्ट्रिय जनता पार्टी परित्याग गरी २० जना नेताकार्यकर्ता फोरम नेपालमा प्रवेश गरेका छन् ।
पार्टी प्रवेश कार्यक्रममा केन्द्रीय सदस्य सुर्यनाथ यादव, जिल्ला अध्यक्ष दिनेश कुमार यादव र पुर्व जिल्ला सदस्य चन्द्र नारायण यादवले अबिर लगाएर उनीहरुलाइ पार्र्टी प्रवेश गराएका छन् । कार्यक्रममा बोल्दै नवप्रवेशीहरुले आफुहरु आबद्ध पार्टीहरु मधेशी, आदिबासी, मुश्लिम, थारु बिरोधी पार्टी भएकोले पार्टी परित्याग गरेको बताएका छन् ।