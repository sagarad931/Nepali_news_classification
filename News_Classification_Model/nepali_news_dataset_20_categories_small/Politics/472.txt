
﻿सिरहा, ७ असार । सिरहाको सिरहा नगरपलिका–७ मा मङ्गलवार नेपाल टेलिकमको टावर निर्माण गर्ने क्रममा लडेर एक जनाको मृत्यु भएको छ ।
मृत्यु हुनेमा बाराको रम्मपुर्वा गाउँपलिका–७ का ३२ बर्षिय रमेश चौधरी रहेका छन् । साँझ ६ बजेको समयमा टावर मर्मत गर्ने क्रममा चौधरी अचानक लडेर गम्भिर घाइते भएका थिए । उनलाई उपचारकोलागी जिल्ला अस्पताल सिरहा ल्याउने क्रममा बाटोमा मृत्यु भएको जिल्ला प्रहरी कार्यालय सिरहाले जनाएको छ ।

