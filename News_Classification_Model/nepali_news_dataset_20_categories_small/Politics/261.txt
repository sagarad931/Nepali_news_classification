
﻿सुनसरी १३ चैत । सुनसरीको बराह नगरपलिका १ स्थित कोशी नदीबाट प्रहरीले आईतबार बिहान ठुलो परिमाणको गाँजा बरामद गरेको छ ।
बिशेष सुचनाको आधारमा इलाका प्रहरी कार्यालय महेन्द्रनगरबाट खटिएको टोलीले सात बोरा अन्दाजी सय किलो गाँजा फेला पारी बरामद गरेको छ । गाँजा ओसार–पसार गर्ने ब्यक्तिहरु प्रहरीलाई देख्नासाथ तत्काल फरार रहेकोले खोजीकार्य भईरहेको उक्त कार्यालयले जनाएको छ ।
यता सुनसरीकै धरानबाट प्रहरीले लागूऔषधसहित तीन जनालाई पक्राउ गरेको छ । पक्राउ पर्नेमा धरान उपमहानगरपालिका १६ बस्ने १७ बर्षिय, शिवराज राई, संदिप राई र आयुष राई रहेका छन् । उनीहरुको साथबाट प्रहरीले ५० एम्पुल नाईट्रोसन टयाब्लेट फेला पारी नियन्त्रणमा लिईएको हो । उनीहरु उपर आवश्यक अनुसन्धआन भईरहेको इलाका प्रहरी कार्यालय धरानले जनाएको छ ।