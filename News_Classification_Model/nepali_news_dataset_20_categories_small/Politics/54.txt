
﻿राजविराज, ७ माघ । लिटिल फ्लावर सेकेण्ड्री स्कूलले विहीवार विद्यालय परिसरमा ९औं यशोदा स्मृति भलिवल रनिङ्ग ट्रफीको आयोजना गरेको छ ।
विद्यालयका निर्देशक राष्ट्रिय योजना आयोगका पूर्व सदस्य डा. कामानन्द देवको अध्यक्षतामा आयोजित ट्रफीको प्रमुख अतिथि वरिष्ठ पत्रकार शिवहरि प्रसाद भट्टराईले उद्घाटन गरेका छन् । उद्घाटन समारोहमा नेपाल पत्रकार महासंघ सप्तरीका पूर्व अध्यक्ष व्यासशंकर उपाध्याय, कार्यवाहक अध्यक्ष श्रवण कुमार देव, ईन्सेक सप्तरी प्रतिनीधि मनोहर कुमार पोखरेल, संघीय प्रेस फोरम सप्तरीका अध्यक्ष श्यामसुन्दर यादवलगायतको उपस्थिति थियो । विद्यालयका प्रमुख लेखापाल सन्तोष देवले स्वागत गरेको कार्यक्रमको सञ्चालन संस्थापक प्रिन्सिपल नन्दलाल आचार्यले गरे । विद्यालयकी संस्थापिका स्व. यशोदा देवी देवको स्मृतिमा २०६५ सालदेखि विद्यालयले यस्तो कार्यक्रम गर्दैआएको निर्देशक देवले जानकारी दिएका छन् ।