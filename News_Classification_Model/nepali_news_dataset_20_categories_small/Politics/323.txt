
﻿अजय भगत
हनुमाननगर, २९ चैत । सप्तरीको हनुमाननगर कङ्कालिनी नगरपालिका हनुमाननगरमा हनुमान जयन्ति मङ्गलवार भव्य रुपमा मनाईएको छ ।
त्यस क्षेत्रका हज्जारौंको संख्यामा महिला पुरुष, व्यापारी, प्रहरी, छात्रछात्राहरुले कलश यात्रामा सहभागी भएका हुन् । यात्रा नगरको विभिन्न भाग परिक्रमा गरेको थियो । अदभूत कसौटी पत्थरको कालो रंगको बजरंगबलीको मूर्तिको विशेष किसिमको विशेषता भएको मूर्ती हनुमान मन्दिरमा स्थापित छ । उक्त मन्दिरमा देश विदेशका व्यक्तिहरुले अवलोकन गर्ने गरेको स्थानीय वासिन्दाले जानकारी दिएका छन् । स्थानीयवासीहरुको भनाई अनुसार विशेष गरी शनिवार र मङ्गलवार बढी मन्दिर भींड रहने गरेको छ ।