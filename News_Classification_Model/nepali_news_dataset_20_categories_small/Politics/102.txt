
﻿बृजमान तामाङ/बिरेन्द्र बजार २२ माघ । संघीय समाजवादी फोरम नेपालको गम्हरिया प्रवाहाको अधिवेशन शनिवार सम्पन्न भएको छ ।
सघीय समाजवादी फोरम नेपाल गम्हरिया प्रवाहाका अध्यक्ष जेपी साहको अध्यक्षता तथा जिल्ला अध्यक्ष दिनेश कुमार यादवको प्रमुख आतिथ्यमा एक कार्यक्रमका बिच गाउँ अधिवेशन सम्पन्न भएको हो । कार्यक्रममा संघीय समाजवादी फोरम नेपाल सप्तरीका सह–सचिव उपेन्द्र साह, संघीय प्रेस फोरमका जिल्ला अध्यक्ष श्यामसुन्दर यादव, जिल्ला सदस्य एवम पार्टी प्रशिक्षण विभाग प्रमुख केदार यादव, तराई मधेश प्रदेश सम्पर्क समितिका अध्यक्ष चुल्हाई मण्डल लगायतकाले शुभकामना मन्तब्य ब्यक्त गरे ।
अधिवेशनले गाउँ समिति गठन गर्नुको साथै जिल्ला अधिबेशन प्रतिनिधी चयन गरेको जनाएको छ । यसैगरी शनिवारै सम्पन्न बरही बिरपुरको गाउँ अधिवेशनले प्रमोद कुमार यादवको अध्यक्षतामा २३ सदस्य गाउँ समिती गठन गरेको जनाईएको छ । अधिवेशनले १८ सदस्य जिल्ला अधिबेशन प्रतिनिधी समेत चयन गरेको छ ।
नव गठित समितिलाई केन्द्रीय सदस्य चित्त नारायण यादव, अर्का केन्द्रिय सदस्य अशोक कुमार यादव, तराई मधेश प्रदेश समितिका सदस्य युसुफ अलि, जिल्ला सदस्य एबम क्षेत्र नम्बर ३ का ईन्चार्ज सुनिता साह, निर्वाचन अधिकृत शंकर यादब, धनीलाल साह लगायतकाले सफल कार्यकालको बधाई तथा शुभकामाना दिएको नव गठित समितिका अध्यक्ष यादवले जानकारी दिएका छन् । आगामी माघ २९ गते हुने जिल्ला अधिवेशन अगावै गाउँ तथा नगर अधिबेशन सम्पन्न गरी सक्ने निर्णय अनुसार अधिकांश गाउँ तथा नगरको अधिबेशन सकिएको संघीय समाजवादी फोरम नेपाल सप्तरीले जनाएको छ ।