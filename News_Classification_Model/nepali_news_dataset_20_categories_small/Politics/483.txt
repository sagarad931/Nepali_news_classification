
﻿राजविराज, १२ असार । नेपाली कांग्रेस सप्तरीले पुराना एवम् समर्पित नेता तथा कार्यकर्ताहरुलाई सङ्गठित बनाईराख्न ज्येष्ठ राजनैतिज्ञ समिति गठन गरेको छ ।
पार्टीभित्र पुराना एवम् समर्पित कार्यकर्ताहरुको मुल्याङ्कन नभएको भन्दै उनीहरुले पार्टीभित्र अन्तर संघर्ष गरिरहँदा ३५ सदस्यीय समिति गठन गरिएको हो । पार्टीको विधान अनुसार गठन गरिएको उक्त समितिमा पार्टीका जिल्ला सभापति समेत रहेका दिनेश कुमार यादव, विरवल विराजी, मधुकान्त सिंह, हिम्मत सिंह, शिवचन्द्र मिश्र, नागेन्द्र झा, बच्चालाल विराजी, सत्यनारायण यादव, मिश्रीलाल यादव, शशी कुमार माझी, जगरनाथ दास, डा. उमारारानी सिंह, मुनेश्वर पंडित, लुचाई यादव रहेका छन् । यसैगरी समितिको सदस्यमा राजानन्द यादव, लक्ष्मण झा, विजयप्रसाद सिंह, सुशील सेवा, देवनारायण यादव, टुनटुन यादव, सहदेव सिंह, लालदेव यादव, सुर्यनारायण यादव, मुरारी उपाध्याय, चन्देश्वर यादव, गंगाई साह, शिवनाथ सिंह, रामचन्द्र दुगड, देवनारायण यादव, विशेश्वर प्रसाद यादव (डेडो), विकेश्वर प्रसाद विमल यादव, पवन प्रसाद सिंह, फतह महम्मद, सबुरलाल साह, नागेश्वर प्रसाद साह र मोहम्मद दाउद रहेको पार्टीका जिल्ला सभापति दिनेश कुमार यादवद्वारा सोमवार प्रेषित विज्ञप्तिमा उल्लेख छ ।