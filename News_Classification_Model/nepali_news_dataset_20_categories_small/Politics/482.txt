
﻿बिरेन्द्र बजार, १२ असार । सप्तरीको रुपनी गाउँपालिका वडा नम्वर–६ मा पिछडावर्गकोलागि सञ्चालित तीन दिने अभिमुखिकरण सोमवार सम्पन्न भएको छ ।
नेपाल पिछडावर्ग (ओबिसी) महासंघ तेरहौताका अध्यक्ष ओम प्रकाश मेहताको अध्यक्षता तथा केन्द्रीय उपाध्यक्ष मनाई महतोको प्रमुख आतिथ्यमा एक समारोहका बीच अभिमुखिकरण कार्यक्रम समापन गरिएको हो । कार्यक्रममा बोल्दै प्रमुख अतिथी महतोले संविधानमा प्राप्त उपलब्धिलाई उपयोग गर्नुपर्ने तथा बाँकी अधिकार प्राप्तीकोलागी संघर्ष गर्नुपर्नेमा जोड दिए । उनले पार्टी भन्दा माथि उठेर पिछडावर्गको अधिकारकालागी गोलवद्ध हुन आग्रह गरे ।
कार्यक्रममा नेपाल पत्रकार महासंघ सप्तरीका सदस्य बृजमान तामाङ, रुपनी गाउँपालिका वडा नम्वर– ६ का प्रतिनीधि गिरधर मेहता, राजपा नेता रमान्द ठाकुर, मावि तेरहौता विद्यालय व्यवस्थापन समितिका अध्यक्ष शुभ नारायण यादव, संघीय समावादी फोरम नेपाल तेरहौताका अध्यक्ष जय नारायण यादव, सहभागीहरु हरि मेहता, सुर्य नारायण मेहता, राम कुमार यादव, मुक्तीलाल साह, नुतन मेहता लगायतकाले मनतव्य व्यक्त गरे । रुपनी गाउँपालिका वडा नम्वर ६ को सहयोगमा नेपाल पिछडावर्ग (ओबिसी)महासंघ रुपनी गाउँपालिका वडा नम्बर–६ तेरहौताद्वारा आयोजित कार्यक्रममा १ सय ५० जना सहभागी रहेको कार्यक्रमको सहजीकरण पिछडाबर्ग महासंघका केन्द्रीय उपाध्यक्ष मनाई महतोले गरेको आयोजक समितिका जितेन्द्र मेहताले जानकारी दिएका छन् ।