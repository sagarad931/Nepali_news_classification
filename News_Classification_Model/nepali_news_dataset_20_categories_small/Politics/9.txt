
﻿राजविराज, २३ पुस । राष्ट्रिय मधेश समाजवादी पार्टीको भातृ सङ्गठन आदिवासी जनजाति संघ र समाजवादि शिल्पी (दलित) संघको सप्तरी जिल्ला समिति शनिवार गठन गरिएको छ ।
राजविराजमा आयोजित भेलाले उक्त समितिहरु गठन गरेको हो । पार्टीका जिल्ला अध्यक्ष सतिश कुमार सिंहको अध्यक्षता तथा पार्टीको केन्द्रीय सचिव तथा समाजवादी आदिवासी जनजाती संघ, समाजवादी शिल्पी संघका केन्द्रीय इन्चार्ज गजेन्द्र कुमार मण्डलको प्रमुख आतिथ्यमा भेला आयोजना गरिएको छ ।
भेलाले श्रीनारायण मण्डलको अध्यक्षतामा १७ सदस्यीय समाजवादी आदिवासी जनजाति संघ सप्तरी जिल्ला कमिटी गठन गरिएको छ । केन्द्रीय प्रतिनिधिमा बिशेश्वर मण्डललाई पठाउने सिफारिस गरेको छ । यसैगरी राजकुमार खङ्गको अध्यक्षतामा २५ सदस्यीय समाजवादी शिल्पी (दलित ) संघ सप्तरी जिल्ला कमिटी गठन गरिएको छ । केन्द्रीय प्रतिनीधिहरुमा जगदीश राम, रामरति सदा, मिना सदालाई सिफारिस गरिएको जनाईएको छ ।
, समाजवादी शिल्पी ( दलित) संघका केन्द्रीय संयोजक श्याम सरदारको बिशिष्ठ अथितिमा आयोजित कार्यक्रममा केन्द्रीय सदस्य बिरेन्द्र साह, युवा लिगका केन्द्रीय उपाध्यक्ष मुकेश कर्ण, जिल्ला उपाध्यक्षहरु राजकुमार मण्डल, जुगेश्वर मण्डल, फुलदेब राम, तेजनारायण यादव, जिल्ला सचिव शत्रुधन मण्डल समेतले मन्तव्य व्यक्त गरे ।