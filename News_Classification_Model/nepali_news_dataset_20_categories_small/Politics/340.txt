
﻿राजविराज, ३ वैशाख । संयुक्त लोकतान्त्रिक मधेशी मोर्चा सप्तरीले राजविराज स्थित जिल्ला निर्वाचन कार्यालय अगाडि आइतवार धर्ना दिएका छन् ।
मोर्चाका केन्द्रीय तथा जिल्लाका नेताहरुले निर्वाचन कार्यालयको मूल गेटमा बसेर नाराबाजी गर्दै दिनभरी धर्ना दिएका हुन् । मूल गेटमै पाल टाङ्गेर आन्दोलनकारीहरुले आन्दोलन सम्वन्धि गीत तथा आन्दोलनबारे भाषण दिएका छन् । मोर्चाको अवरोधले जिल्ला निर्वाचन कार्यालयको कामकाज समेत प्रभावित भएको संयुक्त लोकतान्त्रिक मधेशी मोर्चाका जिल्ला संयोजक दिनेश कुमार यादवले जानकारी दिएका छन् । सोही धर्नाका क्रममा उनले मोर्चाको केन्द्रीय आन्दोलन सम्वन्धि निर्णय सार्वजनिक गरेका थिए ।