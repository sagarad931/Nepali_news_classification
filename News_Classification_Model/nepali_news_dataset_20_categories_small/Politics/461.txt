
﻿राजविराज, २८ जेठ । राजविराजस्थित साह धर्मशालामा नेकपा एमाले नगर कमिटिले आयोजना गरेको नगरस्तरीय अगुवा कार्यकर्ता भेलामा राजपा नेपालका नेता तथा कार्यकर्ताहरुले तोडफोड गर्दै अवरोध पु¥याएका छन् ।
धर्मशालामा कार्यक्रम चलिरहँदा राष्ट्रिय जनता पार्टी नेपालका नेता तथा कार्यकर्ताहरुको समूहले कार्यक्रमको टेन्ट, ब्यानर तथा प्रचार सामग्री जलाएका छन् । उनीहरुले कार्यक्रममा राखिएको कुर्सी समेत तोडफोड समेत गरेका छन् । यसैबीच नेकपा एमाले नगर कमिटिका संयोजक निरञ्जन कुमार झाले आइतबार एक प्रेस विज्ञप्ति जारी गर्दै राजपा नेपाल र त्यसका जिम्मेवार नेताहरुले कुनैपनि विरोधका कार्यक्रमहरु पूर्व प्रेषित नगरि गैर जिम्मेवार ढङ्गबाट धर्मशाला जस्तो स्थानमा शान्तिपूर्ण ढंगबाट सञ्चालनमा रहेको कार्यक्रममा मनोवल गिराउने, भिडन्त र त्रासको वातावरणको अवस्था श्रृजना गर्ने नियत देखिएको भन्दै गम्भिर आपत्ति जनाएको छ ।
यस्ता घटनाबाट नेकपा एमाले विच्चलित नभई अझ संगठित भई प्रतिकार गर्नु भए सक्षम रहेको र जनताको पनि संयोग रहने विश्वासका साथ आफ्ना गैर राजनीतिक चरित्र सुधार्न समेत ध्यानाकर्षण गराइएको छ । उक्त घटनाको उचित छानविन गरि दोषीलाई कार्वाही तथा धनजनको क्षति दिन सम्बद्ध पक्षसँग समेत संयोजक झाले जोडदार माग गरेका छन् ।
