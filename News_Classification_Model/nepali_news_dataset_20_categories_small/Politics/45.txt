
﻿राजविराज, ६ माघ । धर्मी हल्फा महिला विकास क्लव लालापट्टीद्वारा सप्तरीको जमुनी मधेपुरा–८ स्थित छपकी टोलका ४० विपन्न परिवारलाई बुधवार कम्बल वितरण गरिएको छ ।
जाडो छल्नकालागि विपन्न, महिला एवम् अपाङ्ग परिवारलाई रङ्गीन कम्बल वितरण गरिएको हो । स्थानीय राष्ट्रिय प्राथमिक विद्यालयको प्राङ्गणमा आयोजित कार्यक्रमका बिच आयोजक संस्थाका अध्यक्ष समाजसेवी ई. सूर्यनारायण यादवले कम्बल वितरण गरेका छन् । सोही कार्यक्रममा विद्यालयका प्रधानाध्यापक बालकृष्ण यादव, मधेशी पत्रकार संघ एवम् संघीय प्रेस फोरम सप्तरीका अध्यक्ष श्यामसुन्दर यादव, नेपाल पत्रकार महासंघ शाखाका कार्यसमिति सदस्य विनय कुमार लाल कर्ण, स्थानीय समाजसेवी रामेश्वर विश्वासलगायतले विपन्न परिवारलाई कम्बल प्रदान गरेका छन् ।
उक्त संस्थाले विगत केही वर्षदेखि दैवी प्रकोप पीडितलाई राहत सहयोग उपलब्ध गराउँदैआएको छ ।