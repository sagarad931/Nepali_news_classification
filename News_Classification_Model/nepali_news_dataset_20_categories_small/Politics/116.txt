
﻿राजविराज २६ माघ । प्रहरी र जनताबीचको सम्बन्ध सुधार अझैं राम्रो बनाउने तथा गरीब एंव सिमान्तकृत समुदायको सुरक्षा र न्यायमा पहुँच अभिबृद्धि गर्ने उद्देश्यले सप्तरीमा पहुँच परियोजना प्रारम्भ गरेको छ ।
पहुँच परियोजना युकेएआइडिको आर्थिक सहयोग तथा सर्च फर कमन ग्राउन्डको सहकार्यमा र सबल नेपालको आयोजनामा जिल्ला स्तरीय समुदाय–प्रहरी संवाद कार्यक्रम राजविराज जेसिज भवनमा बुधवार गते सम्पन भएको छ ।
सबल नेपालका अध्यक्ष जुना गिरीको अध्यक्षतामा सञ्चालित कार्यक्रममा हुकोडन नेपालको पहँुच कार्यक्रम संयोजक नन्दनी यादव, जिल्ला प्रहरी कार्यालय सप्तरीका १२ जना प्रहरी, जिल्ला स्तरीय समुदाय प्रहरी सम्वाद कार्यक्रमको जिल्ला संयोजक, सप्तरी युथ नेपालको प्रतिनिधि, युवा समुह, अपाङ्ग, सि.एल.एस समितीको प्रतिनिधि, महिला , विभिन्नवर्गका प्रतिनिधि लगायत १३ महिला सहित ३२ जनाको उपस्थिती रहेको थियो ।
कार्यक्रममा स्थानिय सुरक्षा र अपराध न्युनिकरणका लागि प्रहरी र समुदायको भुमिका र प्रहरीबाट समुदायले राखेको अपेक्षा र समुदायबाट प्रहरीले राख्ने अपेक्षाबारे समुहगत रुपमा छलफल गरि आगामी दिनका लागि ट्राफिक चेतना, लागुपदार्थ नियन्त्रण, विद्दालय तथा कलेजमा सुरक्षा समबन्धि चेतना मुलक कार्यक्रमहरु सञ्चालन गर्ने योजना बनाएको छ । स्थानियहरुको सहभागिता रहेको कार्यक्रममा सहभागीहरुले छलफल गरेका विषयवस्तुबारे आगामी दिनकालागि विरेन्द्र मण्डलको संयोजकत्वमा ९ जना नयाँ सदस्य थपेर १८ सदस्यीय कार्यसमिति विस्तार समेत गरिएको छ ।
कार्यक्रममा उपस्थित सम्पुर्ण सहभागिलाई सबल नेपालका पहुँच कार्यक्रमका समाजिक परिचालक रमेश कुमार साहले स्वागत तथा कार्यक्रमको पृष्ठभुमिबारे जानकारी गराएका थिए भने सप्तरी जिल्लामा संचलित पहुँच कार्यक्रम अन्तरर्गतका न्याय र सुरक्षा कार्यक्रमहरुबारे सबल नेपालका पहँुच कार्यक्रम संयोजक रोशन कुमार मण्डलले सहजिकरण गरेका थिए ।