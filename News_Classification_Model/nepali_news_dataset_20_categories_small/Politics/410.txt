
﻿राजविराज, १० जेठ । घर–घरमा मानव अधिकार, शान्ति र विकासको आधार सम्वन्धी युवा सचेतना कार्यक्रम बुधवार राजविराजमा आयोजना गरियो ।
राष्ट्रिय मानव अधिकार आयोग मध्यमाञ्चल क्षेत्रीय कार्यालय जनकपुरद्वारा थर्ड एलायन्स र सेतु सामुदायिक तथा मानव अधिकार मञ्चको समन्वयमा कार्यक्रम आयोजना गरिएको हो । आयोगका क्षेत्रीय कार्यालका प्रमुख दिपेन्द्र सिंहको अध्यक्षता तथा सर्वोच्च अदालतका पूर्व न्यायाधीश ताहिर अलि अन्सारीको प्रमुख आतिथ्यमा कार्यक्रम आयोजना गरिएको थियो ।
कार्यक्रममा आयोगकी सदस्य मञ्जु खतिवडा, थर्ड एलायन्सका रणधीर चौधरी, एलायन्सकी सप्तरी–सिरहा प्रतिनीधि अर्चना सिंह, सेतु सामुदायिक तथा मानव अधिकार मञ्चका अध्यक्ष जङ्गबहादुर सिंह, मानव अधिकारकर्मी आभासेतु सिंहसमेतको उपस्थिति थियो । कार्यक्रममा सप्तरी जिल्लाका विभिन्न स्थानका युवाहरुलाई मानव अधिकारवारे जानकारी दिईएको छ ।