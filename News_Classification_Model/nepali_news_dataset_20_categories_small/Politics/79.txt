
﻿बिरेन्द्र बजार १५ माघ । संघीय समाजवादी फोरम नेपाल गाउँ समिती देउरी भरुवाको प्रथम अधिबेशन सम्पन्न भएको छ ।
संघीय समाजवादी फोरम नेपाल देउरी भरुवाका अध्यक्ष विनोद यादबको अध्यक्षता तथा केन्द्रीय सदस्य एबम राजनीतिक समिती सदस्य शैलेन्द्र प्रसाद साहको प्रमुख आतिथ्यमा एक कार्यक्रमको बीच अधिवेशन सम्पन्न भएको हो । कार्यक्रममा बोल्दै नेता साहले सत्तारुढ राजनीतिक दलले नै मधेशको माग सम्वोधन गर्न नचाहेको बताए । ढिलासुस्ती गरेर मधेशको मागलाई ओझेलमा पार्ने काम नरोकिए सशक्त आन्दोलन बाहेकको विकल्प नरहेको उनले चेतावनी दिए ।
कार्यक्रममा केन्द्रीय सदस्य चित्त नारायण यादब, अशोक यादब, जिल्ला अध्यक्ष दिनेश कुमार यादब, जिल्ला सदस्य सुनिता साह, अरुण यादब, बिधार्थी फोरम सप्तरीका अध्यक्ष तारकेश्वर यादब, महिला फोरम सप्तरीका सदस्य सुमित्रा देबी साह लगायतकाले मनतब्य ब्यक्त गरे ।
अधिवेशनले गाउँ समितिको नयाँ नेतृत्व चयन गर्नुको साथै जिल्ला अधिवेशन प्रतिनीधि चयन गर्ने जनाएको छ । संघीय समाजवादी फोरम नेपालको आगामी माघ २९ गते हुने जिल्ला अधिवेशन अगावै गाउँ तथा नगर अधिवेशन माघ २० गते भित्र गरी सक्ने निर्णय अनुसार सप्तरीको सबै गाउँ नगरहरुमा अधिबेशन भई रहेको प्रचार विभाग प्रमुख बृजमान तामाङले जानकारी दिए ।