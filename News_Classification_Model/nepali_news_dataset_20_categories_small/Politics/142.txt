
﻿बारा, ४ फागुन । नेपाल पत्रकार महासंघ बाराको छैठों अधिवेशन आगामी फागुन १७ गते हुने भएको छ ।
सोमवार महासंघको सम्पन्न बैठकले अधिवेशन सम्पन्न गर्न अध्यक्ष कमल कुमार उपाध्यायको संयोजकत्वमा पदाधिकारी, सदस्य र सल्लाहकारसहितको मूल व्यवस्थापन समिति निर्माण गरेको छ । अधिवेशनले बारा शाखामा आगामी तीन वर्षकालागि नयाँ नेतृत्व समेत चयन गर्नेछ ।
निर्वाचन सम्पन्न गर्नका लागि बैठकले वरिष्ठ पत्रकार उमेशलाल दास मुख्य निर्वाचन अधिकृत तोकेको छ । हाल शाखामा ११२ सदस्य रहेका छन् । अधिवेशनबाट कार्यसमिति, प्रदेश सभासद् र केन्द्रीय सभासद् चुनिनेछन् । अधिवेशन सम्पन्न गर्न ंपन्नालालकोे संयोजकत्वमा स्वागत सत्कार एवं मञ्च सजावट समिति, जयनारायण यादवको संयोजकत्वमा प्रतिवेदन तयारी समिति, भैयारामको संयोजकत्वमा आर्थिक व्ववस्थापन समिति, निर्माण गरेको छ ।
यसैगरी संजय तिवारीको संयोेजकत्वमा भोजन व्यवस्थापन समिति, अजय साहको संयोजकत्वमा मायाको चिनो व्यवस्थापन समिति, अप्सरा पुडासैनीको संयोजकत्वमा स्टेशनरी व्यवस्थापन समिति, पुष्पराज खतिवडाको संयोेजकत्वमा स्वयम्सेवक परिचालन समिति निर्माण गरिएको छ ।
वैठकले सबै समितिलाई सहयोग गर्ने गरी उपाध्यक्ष राकेश पाण्डेयलाई सदस्य सचिवको जिम्मेवारी दिएको छ । महासंघको समितिमा बसेर कसैले कुनै कार्य गर्न नसकेको अवस्थामा अन्य कार्य समितीका सदस्यहरुलाई जिम्मेवारी दिन अध्यक्षलाई अधिकार दिईएको निर्णय समेत गरेको छ । अधिवेशनका अवसरमा शाखाले स्थापना गरेको स्व.बिनोद प्याकुरेल स्मृति पत्रकारिता पुरस्कार चयनको लागी पुर्ब अध्यक्ष लक्ष्मी साहको अध्यक्षतामा सत्य प्रकाश श्रेष्ठ र गम्भिरा सहनी रहने गरी समिति चयन गरिएको छ ।
उक्त बैठक शाखा अध्यक्ष कमल कुमार उपाध्यायको अध्यक्षतामा सम्पन्न भएको थियो ।