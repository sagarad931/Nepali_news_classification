
﻿राजविराज, २२ माघ । सप्तरी युथ नेपालले थालेको ५० हप्ते सरसफाई अभियान शनिवार २३ हप्ता सफलतापूर्वक पूरा गरेको छ ।
अभियानको क्रममा राजविराजको रुपनी सडकमा सरसफाई गरिएको हो । राजविराज– ५ स्थित रुपनी मोडदेखि एक किलोमिटर उतरसम्म सरसफाई गरिएको छ । युवाहरुले सडकको दुवैैतर्फको फोहोर–मैला सरसफाई गरेका छन् ।
सप्तरी युथ नेपालका सरसफाई इन्चार्ज मोहन यादवले नालामा फोहोर मिसाउने गरिएको जानकारी दिएका छन् । सरसफाई तपाईको हातमा हामी युवा तपाईंको साथमा भन्न्े नारासहित सरसफाई अभियान प्रारम्भ गरिएको सप्तरी युथका सदस्य नन्दकिशोर गुप्ताले बताएका छन् । सप्तरी युथ नेपालका सदस्य रोशन यादवका अनुसार युवाहरुले स्थानीयले फोहरमैला नफाल्न तथा सफा राख्न आग्रह गरेका छन् ।