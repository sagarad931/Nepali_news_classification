
﻿बृजमान तामाङ / बिरेन्द्र बजार १० जेठ । दुईसाता अघि तिर्थयात्राकोलागि भारत गएका नौ जना नेपाली अझैं सम्पर्क विहिन छन् ।
भारतको चेन्नई राज्य स्थित रामेश्वर मन्दिर दर्शनकालागि हिडेका उनीहरु एक सातादेखि सम्पर्क बिहिन रहेका हुन् । गत बैशाख ३१ गते १४ जनाको टोली तिर्थयात्रको लागी घरबाट हिडेको मध्य ९ जना बाटैबाट बेपत्ता भएको नेपाल आईपुगेका एक तिर्थयात्रीले बताए ।
गत शुक्रबार हामी अज्ञात ब्यक्तिको आक्रमणमा परेको भनी ससुरा खड्ग बहादुर क्यापछाकी मगरले फोन गरेको बताउदै सप्तरीको सुरुङ्गा नगरपालिका–१ की प्रेमा कुमारी मगरले उनीहरु एक साता देखी सम्र्पकमा नआएको जानकारी दिईन । उनका अनुसार सप्तरीका सुरुङ्गा नपा १ सिस्वारीका ६३ बर्षिय खड्ग बहादुर क्यापछाकी मगर, ६५ बर्षकी खड्गमाया मगर, वडा नम्बर २ हर्दियाका नन्द बहादुर राणा मगर, मिनु गिरी परिवारको सम्पर्कमा छैन ।
यसैगरी सर्लाहीका राम कुमारी थिङ, भक्त बहादुर जर्गा मगर, चन्द्र बहादुर मगर, धर्म गिरी र कुमारी लुङ्गेलीको अबस्था अज्ञात रहेको छ भने सप्तरी सुरुङ्गा नपा–२ कि मन्जुदेवी कार्की, बिष्णुमाया मगर, रञ्जित गिरी भनिने राम प्रसाद आचार्य। उदयपुरकी रंगमेनी गिरी र सर्लाहीकी नन्दमाया मगर घर र्फिर्कसकेका छन । उनीहरु बेग्लाबेग्लै समयमा घर आएका छन । उनीहरुले आक्रमणकारीको फन्दाबाट जसोतसो फुत्केर आउन सफल भएको बताउदै साथीहरुको अबस्था बारे केही थाहा नभएको कुरा जानकारी दिए ।
यता बेपत्ता परिवारका सदस्यहरु चिन्तित देखिएका छन । उनीहरुले आफ्नो बेपत्ता रहेको अभिभाबकको खोजी गरीदिन स्थानिय प्रशासन, सञ्चाकर्मी लगायत सम्बन्धित सबै निकयहरुमा गुहार माग्दै हिडेका छन । हराएकाहरु सबै ६० बर्ष नाघेका बृद्धबृद्धा रहेका छन् ।