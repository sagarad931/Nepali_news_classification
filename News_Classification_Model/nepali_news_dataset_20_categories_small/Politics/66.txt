
﻿वीरगन्ज , १० माघ । संघीय समाजवादी फोरम नेपालको युवा संगठन समाजवादी युवा फोरम नेपालको पर्सा अध्यक्षमा पुन शेख जलसुदिनलाइ चयन गरिएको छ ।
वीरगञ्जको होटल कुमु प्यालेशमा सोमवार समायोजन कार्यक्रममा जलसुदिनलाइ पुनः अध्यक्षमा चयन गरिएको हो । नवगठित युवा फोरमको उपाध्यक्षमा राज कुमार पटेल र मनोज यादव , सचिवमा निरन्जन पटेल , सहसचिवमा प्रमा साह कानु र कोषाध्यक्षमा अस्लम आलमलाइ चयन गरिएको छ । यसैगरि सदस्यहरुमा सदाम अन्सारी , राजन पटेल,सम्शाद आलम , सन्जय यादव ,कमरुद्धिन मन्सुरी ,मन्जेश यादव ,सन्जय गिरी र नयन गुप्तालाइ चयन गरिएको छ ।
समायोजन कार्यक्रमलाइ सम्बोधन गर्दै संघीय समाजवादी फोरम नेपालका राष्ट्रिय उपाध्यक्ष लालबाबु राउत गद्दीले मधेस आन्दोलन कुनै जात विशेषको विरुद्ध नभइ विभेद र असमानताको विरुद्धको लडाइ भएको बताए । उनले मुलुकमा अहिले सम्म भएका हरेक परिवर्तन र आन्दोलनमा युवाहरुको महत्वपुर्ण भूमीका रहेको बताए ।
कार्यक्रमलाइ सम्बोधन गर्दै फोरम नेपाल पर्साका अध्यक्ष प्रदीप यादवले मधेस आन्दोलनमा सकृय भएर लाग्न युवाहरुसंग आग्रह गरे । मधेसीको हक अधिकार संविधानमा नसमेटिएसम्म मधेश आन्दोलन जारी नै रहने उनले बताए । कार्यक्रममा फोरम नेपालकी केन्द्रीय सदस्य करिमा बेगम , समाजवादी युवा फोरमका महासचिव अजय यादव, उपमहासचिव दुर्गा सुबेदी ,केन्द्रीय सदस्य सुशील साह कानु, फोरम नेपालका नेतृहरु मिनी सिंह, सुनिता रौनीयार लगायतकाले मन्तव्य व्यक्त गरे ।