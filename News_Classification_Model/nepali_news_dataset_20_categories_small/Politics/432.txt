
﻿चन्दन रौनियार
सुनसरी, १६ जेठ । राष्ट्रिय जनता पार्टी नेपालसहितको संघीय गठबन्धनले घोषणा गरेको निर्वाचनको प्रतिवाद गर्ने कार्यक्रम अन्तर्गत सुनसरी, मोरङ, सप्तरी, सिरहा, धनुषा, महोतरी, बारा पर्सालगायत मधेसभरिका निर्वाचन कार्यालयहरु घेराउ गर्दै तालाबन्दीसमेत गरेको ,राजपा नेता जितेन्द्र चौधरीले जानकारी दिएका छन् । संविधान संशोधन नभएसम्म निर्वाचनमा भाग नलिने र मधेशमा निर्वाचनका सम्पूर्ण कार्यक्रमहरुको सशक्त प्रतिवाद गर्ने संघीय गठबन्धनले आन्दोलनको कार्यक्रमहरु सार्वजनिक गरेको थियो ।
सोही कार्यक्रमअनुसार गठबन्धनले मङ्गलबार निर्वाचन कार्यालयहरु घेराउ गर्दै तालाबन्दी गर्ने कार्यक्रम सम्पन्न गरेको हो । भोलि मधेसका जिल्लामा मसाल जुलुस गर्ने चौधरीले बताएका छन् ।