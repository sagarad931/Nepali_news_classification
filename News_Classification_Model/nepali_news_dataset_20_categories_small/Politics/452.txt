
﻿बोधराज सुवेदी /महुली , जेठ २५ गते । स्थानीय तहको निर्वाचन विरुद्ध पूर्व निर्धारित कार्यक्रम अनुसार राष्ट्रिय जनता पार्टी नेपालले विहिवार पूर्व पश्चिम लोकमार्गसहित विभिन्न स्थानहरुमा तीन घण्टा सडक अवरुछ गरेका छन् ।
राजपाका नेता तथा कार्यकर्ताहरुले जिल्लाको कञ्चनपुर, महुली, सीतापुर, रुपनी, कल्याणपुरलगायतका स्थानहरुमा राजमार्ग अवरुद्ध पारेका हुन् । यसैगरी सदरमुकाम राजविराजको कुनौली मोड, रुपनी मोड मन्सापुरलगायतका स्थानहरुमा नाराबाजी गर्दै उनीहरुले सकड अवरुद्ध पारेका थिए । आन्दोलनको कारणले विहिवार पूर्व परिश्चम लोकमार्गमा चल्ने सवारीसाधनहरु थन्किन पुगेका थिए ।
जिल्लाको महुलीमा राजपाका नेता तथा कार्यकर्ताहरुले संविधान संसोधन लगायतका विभिन्न माग राखी सडकमा चक्काजाम गर्दै नारावाजी गरेका थिए । स्थानिय पार्टी कमिटिका अगुवा चण्डेश्वर यादव र कृष्णराज यादवको संयोजन तथा राजपाका केन्द्रीय सदस्य कुमारनाथ मिश्र, जिल्ला उपाध्यक्ष तेज नारायण यादव लगायत जिल्ला तथा गाउँस्तरिय नेता कार्यकर्ताको उपस्थितिमा कार्यक्रम आयोजना गरिएको थियो ।
राजपाले संविधान संशोधन नगरेसम्म चुनाव हुन नदिने भन्दै आन्दोलन गर्दैआएका छन् ।