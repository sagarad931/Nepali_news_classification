
﻿वीरगञ्ज, १८ वैशाख । लायन्स क्लब अफ वीरगञ्ज ग्रीन क्याम्पस वर्ष २०१७–१८ कालागि नयाँ कार्यसमिति चयन भएको छ ।
वीरगञ्जको होटल सुरजमा सोमवार सम्पन्न वार्षिक साधारण सभाले रिकेश साहको अध्यक्षतामा नयाँ कार्यसमिति चयन गरेको हो । समितिको प्रथम उपाध्यक्षमा रवि शंकर सर्राफ, द्वितिय उपाध्यक्षमा विजय कुशवाहा, तृतिय उपाध्यक्षमा श्याम गुप्ता, सचिवमा आयुष लाठ, कोषाध्यक्षमा रोशन रौनियार चयन हुनु भएको छ । त्यसैगरी कार्यसमिति सदस्यको चयन सर्वसम्मत रुपमा गरिने जनाईएको छ ।
साधारण सभामा लायन्स क्लब अफ वीरगञ्ज ग्रीन क्याम्पस वर्ष २०१७–१८ का लागि नयाँ कार्यसमिति सर्वसम्मत रुपमा चयन भएको निर्वाचन अधिकृत लायन्स क्लबका जोन चेयर पर्सन लायन राघव आचार्यले जानकारी दिएका छन् । साधारण सभा लायन्स क्लब अफ वीरगंज ग्रीन क्याम्पस वर्ष २०१६–१७ का अध्यक्ष लायन वासुदेव तिमिल्सिनाको अध्यक्षतामा सम्पन्न भएको हो ।
कार्यक्रममा डिष्ट्रिक एडभाईजर लायन डि.एन. अग्रवाल, लायन रामहरि पाण्डे, एरिया–को चिफ लायन देव चौधरी, रिजन चेयर पर्सन लायन उमेश साह कानु लगायतको सहभागिता रहेको थियो । कार्यक्रममा वक्ताहरुले अन्य क्लवहरु भन्दा लायन्स क्लव अफ वीरगंज ग्रीन क्याम्पस सक्रिय र सर्वोकृष्ट रहेको कुरामा जोड दिए ।