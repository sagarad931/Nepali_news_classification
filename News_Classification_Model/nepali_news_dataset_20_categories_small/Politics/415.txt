
﻿राजविराज, १२ जेठ । सप्तरीको छुट्टा–छुट्टै स्थानमा चट्याङ्ग लागेर दुई जनाको ज्यान गएको छ ।
हनुमाननगर कंकालिनी नगरपालिका वडा नम्वर–४ का ४० वर्षिय सुरेन मुखियाको विहीवार मृत्यु भएको हो । घर नजिकै खेतबारिमा अन्न बालीको सुरक्षार्थ बनाएको टहरामा बसिरहेको अवस्थामा चट्याङ्ग लागेर मृत्यु भएको जिल्ला प्रहरी कार्यालय सप्तरीले जनाएको छ ।
यसैगरी शुक्रवार विहान ९.३० बजेको समयमा सुरुङ्गा नगरपालिका–४ कि २५ वर्षिया रविना चौधरीको समेत चट्याङ्ग लागेर मृत्यु भएको छ । घर नजिकै आँपको बगैंचामा काम गरिरहेको अवस्थामा वर्षासँगै एक्कासी परेको चट्याङले मृत्यु भएको प्रहरीले जनाएको छ ।