
﻿राजविराज, १९ वैशाख । सप्तरीको विभिन्न स्थानबाट हुकिङ्ग गरी विद्युत चोरीमा संलग्न १२ जनालाई मङ्गलवार पक्राउ गरिएको छ ।
विद्युत प्राधिकरण शाखा राजविराज र जिल्ला प्रहरी कार्यालयको संयुक्त टोलीले उनीहरुलाई पक्राउ गरेको हो । जिल्लाको बोदे वरसाईन नगरपालिका–१४ का सिकेन्द्र यादव, महेन्द्र मण्डल, ओमप्रकाश यादव र अन्सारुल मियाँ, १२ का राजन कुमार राम, रामचन्द्र यादव र रमाकान्त साह, १ का रविन्द्रकुमार मण्डल र कासिन्दर मण्डल, खडग नगरपालिका–७ का मो.राहिस र मो.समसुल तथा महनपुरका मो. मोमजातलाई नियन्त्रणमा लिइएको छ ।
पक्राउ परेका व्यक्तिहरुमाथि कार्वाही प्रकृया अघि बढाईएको विद्युत प्राधिकरण शाखा राजविराजले जनाएको छ ।