
﻿वीरगञ्ज, २६ जेठ । नेशनल मेडिकल कलेजका प्रबन्धक÷निर्देशक एवम् समाजसेवी बसरुदिन अन्सारीले वीरगंज महानगरपालिकाको वडा नम्वर–१७ अलौंमा इफ्तारी एवम् स्थानियबासीहरुसँग चुनावी छलफल कार्यक्रम सम्पन्न भएको छ ।
मुस्लिम समुदायको महान पर्व रमदानको अवसरमा शुक्रवार अलौं स्थित हदिस जामे मस्जिदमा नेशनल मेडिकल कलेजका एमडि बसरुदिन अन्सारी, स्थानिय हाजी मैनुदिन अन्सारी, हाजी ईमाम साहेब, अब्दुल रहमान अन्सारी, अफजल अन्सारी, आकाश एफएमका एमडि आशिक अन्सारीलगायत स्थानिय मुस्लिम समुदायका रोजा गर्ने सर्वसाधारणहरुले सामुहिक रुपमा इफ्तारी गरेका छन् । उक्त अवसरमा वीरगञ्ज महागरपालिकाका मेयरका उम्मेदवार समेत रहेका अन्सारीले हुन लागेका स्थानिय तहको निर्वाचनमा आफुलाई सहयोग गर्न स्थानियबासीहरुसँग आग्रह समेत गरे ।
वीरगञ्ज महानगरलाई नेपालकै नमुना शहर बनाउनेमा प्रतिवद्धता जनाउँदै उनले आफु मेयरमा निर्वाचित भए पछि स्थानिय युवाहरुकोलागि मनोरञ्जन पार्क, खेलकुदको विकास, उच्चशिक्षा, बृद्धाश्रम, गरिबि न्युनिकरण, रोजगारीको व्यवस्था, नगरको सम्पूर्ण विकास गर्ने बताए । वीरगञ्जलाई २४ घण्टा विद्युत परिपुर्ति गर्न सोलार पावरको व्यवस्था, सडकको स्तरोन्नती, सरसफाई, बजार व्यवस्थापनमा समेत ध्यान दिने बताए ।
उक्त अवसरमा सलिम मियाँ, शेख जयसुल्ला, पप्पु सिंह, दिलिप साह, कासिम अन्सारी, हाकिम अन्सारी, शेख नुर आलम, नवसाद मियाँ लगायतको सहभागीता रहेको थियो ।