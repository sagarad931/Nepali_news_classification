
﻿कञ्चनपुर, ९ जेठ । नेपाली कांगे्रसका केन्द्रीय सदस्य डा. शेखर कोइरालाले दोश्रो चरणको चुनाव संविधान संसोधन गरेर मात्र चुनावमा गए मधेशी जनता खुशी हुने बताएका छन् ।
मङ्गलवार सप्तरीको कञ्चनरुप नगरपालिका–८ स्थित अन्नपूर्ण बहुमुखी क्याम्पस कञ्चनपुरमा आयोजित चुनावी सभालाई सम्वोधन गर्दै उनले यस्तो कुरा बताएका हुन् । दोश्रो चरणको चुनावमा एमालेसँग भएको संघर्षलाई आफुहरुले गम्भीर रुपमा लिएको भन्दै डा. कोइरालाले दुई नम्वर प्रदेशमा एमाले भन्दा ठुलो पार्टी हुने दावी गरे ।
कार्यक्रममा नेपाली काँग्रस क्षेत्रीय सभापति ललन प्रसाद गुप्ताले सप्तरी एक नम्बर क्षेत्रमा नेपाली कांगे्रसप्रति मधेशी जनताले सहानभुति रहेको बताउदैं जेष्ठ ३१ ग्ते चुनाव संविधान संशोधन भई चुनावमा जाँदा मधेशी जनता खुशी हुने बताए । जिल्ला कार्य समिति सचिव रामकुमार यादव, नेपाली काँग्रेसका शिवामाया निरौला, भरतराज शर्मा, अनिल झा, भुवन आचार्य, उमेश बस्नेत र बोधराज पोखरेल लगायतले मन्तब्य व्यक्त गरे । चुनावी सभामा फोरम लोकतान्त्रिकबाट पार्टी परित्याग गरि श्यामानन्द चौधरी र कांगे्रस तथा एमालेबाट करिब सय जना कार्यक्रताहरु नेपाली कांगे्रसमा प्रवेश गरेका छन् । चुनावी सभा पश्चात नेपाली कांगे्रस एक नम्बर क्षेत्रीय चुनावी कार्यालय कञ्चनरुप नगरपालिका–८ स्थित कञ्चनपुर बेरियरमा उद्घाटन गरिएको छ ।