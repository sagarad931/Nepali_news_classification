
﻿श्यामसुन्दर पासवान, कञ्ञ्चनरुप, ३० चैत । नेपाल धानुक समाज नेपाल कञ्चनरुप नगर कमिटिको आयोजनामा बुधवार कञ्चनपुर स्थित कार्तिक टोलमा समाजको प्रथम नव अधिवेशन तथा शुभकामना आदान प्रदान कार्यक्रम सम्पन्न भएको छ ।
समाजका वयोवृद्ध बालकृष्ण मण्डलको अध्यक्षतामा तथा माओवादी केन्द्रीय पोलिटव्यूरो सदस्य एवम् सांसद अशोक मण्डल (अमर)को प्रमुख आतिथ्यमा सम्पन्न कार्यक्रममा बोल्दै मण्डलले धानुक जागरणको अभियानलाई ठाउँ–ठाउँमा फैलाउनुपर्नेमा जोड दिए । छरिएर रहेका जातीका व्यक्तित्वहरुलाई सङ्गगठित पारी अगाडि बढ्नु समाजको उद्देश्य रहेको बताए ।
बरिष्ठ राजनीतिज्ञ खुसीलाल मण्डलले अहिले देश विषम परिस्थितीबाट गुज्रिरहेको भन्दै त्यसको ख्याल गर्नुपर्नेमा जोड दिए । राष्ट्रिय मधेस समाजवादी पार्टीका केन्द्रीय सचिव गजेन्द्र मंडलले समुदाय वा जातिय सङ्गठनमा जबसम्म एकता हुदैन् तबसम्म सङ्गठन अगाडि बढ्न नसक्ने बताए ।
समाजका केन्द्रीय उपाध्यक्ष सनद कुमार मण्डल, एमालेका जिल्ला सदस्य लक्ष्मी मण्डल, पत्रकार महासंघका पूर्व सभापति विष्णु कुमार मण्डल, राजनीतिकर्मी धनीलाल मण्डल सञ्चारकर्मी उत्तम आचार्य लगायतका वत्ताहरुले मन्तव्य व्यक्त गरे । अधिवेशनवाट राजेश कुमार मण्डलको अध्यक्षतामा १५ सदस्यीय नयाँ सर्वसम्मत नगर समिति चयन गरिएको छ । उपाध्यक्ष, महासचिव, सचिव र कोषाध्यक्ष क्रमशः भुवनेश्वर मण्डल, चनरदेवी मण्डल, श्रवण कुमार मण्डल र सरिता देवी मण्डल रहेका छन् । समितिको सदस्यमा सृजना देवी मण्डल, करण मण्डल, हंसराज मण्डल, दल मण्डल, अर्जुन मण्डल, रामदेव मण्डल, आशाराम मण्डल, शत्रुधन मण्डल, नारदमुनी मण्डल र राजकुमार मण्डल रहेका छन् ।