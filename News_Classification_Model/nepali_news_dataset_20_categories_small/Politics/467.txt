
﻿राजविराज, ३१ जेठ । सप्तरीको रुपनी–१ स्थित खाडो पुल नजिकै बुधबार रोकी राखेको विहान ट्रकमा मोटरसाइकल ठोक्किदा दुई जनाको मृत्यु भएको छ।
को १ ख ३९७४ नम्बरको बाँस लोड गरेको ट्रकमा पश्चिमतर्फ जादै गरेको स १ प ६२५३ नम्बरको मोटरसाइकल ठोक्किएको हो । दुर्घटनामा मोटरसाइकल चालक सप्तरीको तेरौता–७ का ४० बर्षिय तेज नारायण चौधरी र पछाडि सवार तत्काल नाम थर नखुलेको अन्दाजी २१ बर्षिय पुरुष गम्भिर घाइते भएका छन् ।
प्रहरीले घाइते अवस्थामा नाम खुलेका व्यक्तिलाई राजविराज स्थित गजेन्द्रनारायण सिंह सगरमाथा अञ्चल अस्पताल पठाएकोमा उपचारको क्रममा विहान मृत्यु भएको जिल्ला प्रहरी कार्यालय सप्तरीले पुष्टि गरेको छ । ट्रकका चालक फरार रहेकाले खोजी भइरेहको जिल्ला प्रहरी कार्यालय जनाईएको छ ।