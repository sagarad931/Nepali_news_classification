
﻿विराटनगर, २ फाल्गुन । पूर्वका विभिन्न जिल्लाहरुमा आइतबार भएको सवारी दुर्घटनामा पाँच जना घाइते भएका छन् ।
सिरहाको गोलबजार–७ पूर्व–पश्चिम लोकमार्गमास ६ प २१८७ नम्बरको मोटरसाइकल र साइकल ठोक्किदा साईलकयात्री गोबजार नगरपालिका–७ बस्ने १७ बर्षिया स्वास्तिका सिंह तथा मोटरसाइकल चालक सिरहा देवीपुर–७ बस्ने २१ बर्षिय धर्मेन्द्र कुमार यादव घाईते भएका छन् । घाइते दुबैको गोलबजार स्थित आकाशगंगा अस्पतालमा उपचार भईरहेको छ ।
त्यस्तै उदयपुरको त्रियुगा नगरपालिका–१ मा बा ५५ प ५९०५ नम्बरको मोटरसाइकल अनियन्त्रित भई दुर्घटना हुँदा  मोटरसाइल चालक रौता–९ मुर्कुची १९ बर्षिया  मुना आलेमगर तथा पछाडी सवार सोही ठाउँकी १९ बर्षिया बर्षा राना मगर घाइते भएकी छिन् । घाइते दुवैको जिल्ला अस्पताल उदयपुरमा उपचार भइरहेको छ ।
यस्तै मोरङको हातिमुढा–८ कोशी राजमार्गमा मे ७ प ६३६७ नम्बरको मोटरसाइकलको ठक्करबाट साइकलयात्री टंकीसिनुवारी–८ बस्ने बर्ष ६५ को जलेश्वर मोहमद घाइते भएका छन् । उनको  विराट मेडीकल कलेज विराटनगरमा उपचार भइरहेको छ ।