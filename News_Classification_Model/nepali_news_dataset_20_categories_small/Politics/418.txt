
﻿धनुषा, १३ जेठ । सर्वोच्च अदालतको स्थानीय तह सम्वन्धी निर्णय मधेश विरोधी रहेको भन्दै धनुषाको जनकपुरमा स्थानीय युवाहरुले शनिवार निर्णयको छायाप्रति जलाएका छन् ।
विहानै रामानन्द चौकमा भेला भएका युवाहरुले स्थानीय तहको संख्या नबढाउन गरेको अंतरिम आदेश घोर पूर्वाग्रही एवम् मधेश विरोधी रहेको भन्दै उनीहरुले अदालतको निर्णय जनाएका हुन् । सर्वोच्च अदालतले दुई दिन अघि स्थानीय तहको संख्या बढाउने निर्णय कार्यान्वयन नगर्न अन्तरिम आदेश दिएको थियो । सरकारले हालै मात्र स्थानीय तहको संख्या बढाउनका लागि गरेको निर्णय विरुद्ध परेको रिटमा न्यायाधीश सपना मल्ल प्रधान र ईश्वरप्रसाद खतिवडाको इजलासले स्थानीय तह निर्वाचन ऐन अनुसार चुनावको मिति तोकिएपछि संख्या र सीमा हेरफेर गर्न नमिल्ने भन्दै अन्तरिम आदेश दिएको छ । स्थानीय तहको संख्या बढाउने सरकारको निर्णय कानून बमोजिम नभएको भन्दे सर्वोच्च अदालतले मुद्दाको टुङ्गो नलागेसम्म कार्यान्वयन नगर्न सरकारको नाममा अन्तरिम आदेश जारी गरेको छ ।
तस्विरः घनश्याम मिश्र/ जनकपुर