
﻿राजविराज, ११ असार । सप्तरी युथ नेपालले थालेको ५० हप्ते सरसफाइ अभियान अन्तर्गतको ४२ औं हप्ताको सरसफाइ शम्भुनाथ नगरपालिका स्थित कठौना बजारमा गरिएको छ ।
युवाहरुद्धारा गरिएको उक्त सरसफाइमा शम्भुनाथ नगरपालिकादेखि बुद्ध चौकसम्म बाटोको दुवै छेउको सरसफाइ युवाहरुद्वारा गरिएको थियो । युवाहरुद्धारा गरिएको उक्त सरसफाइमा स्थानीय व्यवसायीहरु, समाजसेवीहरु तथा म्यादी प्रहरीहरुले समेत सहयोग गरेका छन् ।
४२ औं हप्ताको सरसफाइ कार्यक्रममा ५ ट्रयाक्टर फोहोर संकलन गरिएको छ । कार्यक्रममा राजपाका केन्द्रीय सदस्य दिनेश यादव, पुर्व ईन्जिनियर रामदेव साह, पुर्व डिई हरेकृष्ण भगत तथा नेपाली कांग्रेसका नगर अध्यक्ष सुरेन्द्र गुप्ता लगायतका वक्ताले शम्भुनाथ नगरपालिकाको सरसफाइको स्तर सुधारकोलागि सप्तरी युथले थालेको अभियान निरन्तरता दिने बताए । सप्तरी युथका सचिव आयुश श्रेष्ठको अध्यक्षतामा सञ्चालित उक्त कार्यक्रममा शम्भुनाथ नगरपालिकाका कार्यकारी अधिकृत विष्णु गुरुङ्गको प्रमुख आतिथ्यतामा सञ्चालन गरिएको थियो । कार्यक्रम सञ्चालन सप्तरी युथ नेपालका उपाध्यक्ष मोहन कुमार यादवले गरे ।