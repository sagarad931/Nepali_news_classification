
﻿राजविराज, १० जेठ । आगामी जेठ ३१ गते निर्धारित दोस्रो चरणको स्थानीय तहको निर्वाचनमा सहभागी नहुने राष्ट्रिय जनता पार्टी नेपालले निर्णय गरेको छ ।
पार्टीको बुधवार सम्पन्न बैठकले स्थानीय तहको निर्वाचनमा सहभागी नहुने निर्णय गरेको हो । पार्टीका अध्यक्ष मण्डलका संयोजक सुनिल कुमार झाले प्रेस विज्ञप्ति जारी गर्दै मधेशी, थारु, आदिवासी, जनजाती, मुस्लिम, शिल्पी, महिलालगायतको माग सम्वोधन गर्न संविधान संशोधन आवश्यक रहेकोले संशोधन बिना मधेशमा कुनै किसिमको चुनाव समेत हुन नसक्ने ठहर गरिएको छ ।