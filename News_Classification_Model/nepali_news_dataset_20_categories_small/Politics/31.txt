
﻿राजविराज, २९ पुस । सप्तरीमा पहिलो पटक ५० हप्ते सरसफाई अभियान थालेर निरन्तरता दिँदैआएका सप्तरी युथ नेपाल सम्मानित भएको छ ।
राजविराज नगरपालिका कार्यालयले सप्तरी युथ नेपाललाई सम्मान गरेको हो । नगरपालिकाको शुक्रबार सम्पन्न २०औं परिषद् सार्वजनिकिकरण कार्यक्रममा सप्तरी युथलाई सम्मान पत्र र दोसल्लासहित सम्मान गरिएको हो ।
समारोहमा सप्तरी युथ नेपालका उपाध्यक्ष मोहन यादवलाई काँग्रेसका जिल्ला सभापति दिनेश यादवले सम्मान–पत्रसहित दोसल्ला ओढाएर सम्मान गरेका छन् । जिल्लाभरिका युवाहरुको सहभागितामा युवा सम्मेलन गराउन सफल सप्तरी युथ नेपालले शुरु गरेको ५० हप्ते सरसफाई अभियान १९ हप्ता सफलतापूर्वक पुरा गरिसकेको छ ।