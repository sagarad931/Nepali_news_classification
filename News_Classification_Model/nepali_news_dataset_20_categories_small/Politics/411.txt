
﻿राजविराज, १० जेठ । जिल्ला प्रशासन कार्यालय सप्तरीको नेतृत्वको टोलीद्वारा सरकारी सेवा नपुगेको मौहामा बुधवार एक दिने घुम्ती शिविर आयोजना गरियो ।
पमुख जिल्ला अधिकारी कृष्ण बहादुर कटवालको नेतृत्वको टोलीले विहुल पश्चिम गाउँपालिकाको मौवाहा गाउँमा डेढ दर्जन सरकारी कार्यालयहरुले विकास अडा लगेर सर्वसाधारणलाई सेवा दिने उद्दश्यले शिविर आयोजना गरेका हुन् । सरकारी सेवा सर्वसाधारणको पहुँच सर्वसुलभ रुपले हुनुपर्ने उद्देश्यका साथ सम्पन्न घुमती शिविरमा जिल्ला प्रशासन मार्फत हुने नागरिता बितरण तथा प्रशासनिक कार्य, जिल्ला जनस्वास्थ्य कार्यालय मार्फत हुने स्वास्थ्य सम्बन्धी सेवा , पशु शिविर, विद्युत मिटर वितरण, कृषि कार्यालयद्धारा कृषि सामग्री वितरण लगायतका सेवा प्रदान गरिएकोे छ ।
सो शिविरमा जिल्ला प्रशासन कार्यालयले ९० जनालाई नागरिताा प्रमाण पत्र वितरण, जिल्ला जनस्वास्थ्य कार्यालयले ६३ जनालाई स्त्री रोग जाँच र ५ सय ६३ जनालाई जेनरल उपचार सेवा, नेपाल विद्युत प्राधिकरण बितरण केन्द्र राजविराजले २० वटा मिटर वितरण गरेका छन । जिल्ला कृषि कार्यालयले ३५ जना कृषकहरुलाई कृषि सामग्री वितरण, तरकारी वालीको विउ विजन वितरण, सगरमाथा आपाङ्ग कल्याण संघले १६ जनालाई अपाङ्ग परिचय पत्र र ३६ जना जेष्ठ नागरिकलाई परिचय पत्र वितरण गरेको प्रशासन कार्यालयका प्रशासकिय अधिकृत रोहित भटराईले जानकारी दिएका छन् ।
जिल्ला आयुर्वेदिक स्वास्थ्य केन्द्रले १ सय २० जनालाई स्वास्थ्य जाँच गरेका छन् । सो शिविरमा जिल्ला समन्व समितिका स्थानीय विकास अधिकारी सुदेव कुमार पोखरेल, जिल्ला शिक्षा अधिकारी दोलराज पाण्डे, नेपाल विद्युत प्राधिकरण प्रमुख रामउदगार साह, महिला तथा बालबालिका प्रमुख चन्द्रकला श्रेष्ठ, जिल्ला जनस्वास्थ्य प्रमुख नागेन्द्र चौधरी, कृषि कार्यालय प्रमुख भगिरथ यादव, पशु सेवा कार्यालय प्रमुख अशोक सिंह लगायतको सहभागिता रहेको थियो ।
यसैगरी प्रमुख जिल्ला अधिकारी कटवालको टोलीले दशगज्जा क्षेत्र अन्र्तगत मोवाहा बेल्ही स्थित २४५ नम्बरको पिलर समेतको निरीक्षण एवम् अनुगमन गरेका छन् ।