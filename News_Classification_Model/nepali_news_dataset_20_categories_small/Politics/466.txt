
﻿बिरेन्द्र बजार, ३० जेठ । नेपाल आदिवासी जनजाती महासंघ सप्तरीका अध्यक्ष बृजमान तामाङले आगामी असार १४ गते हुने स्थानिय तहको चुनावमा धेरै भोजभतेर गर्ने उम्मेदवारलाई भोट नदिन आग्रह गरेका छन् ।
नेपाल आदिवासी जनजाती महासंघ गाउँ समिति कटैयाद्वारा सप्तरीको रुपनी गाउँपालिका–३ मा मङ्गलवार आयोजित आदिवासी जनजाती अधिकार सम्बन्धी दुई दिने जनचेनामुलक कार्यक्रम उद्घाटन गर्दै उनले यस्तो आग्रह गरेका हुन् । आदिवासी जनजाती समुदायको अधिकार सुनिश्चित गर्न प्रतिवद्ध राजनैतिक दल र उम्मेदवार पहिचान गरी भोट दिन आग्रह गदै उनले भने, भोज भतेर गर्नेलाई भोट नदिनु, अब आदिवासीले पनि बुझ्नुप¥यो कस्तालाई भोट दिने कुरा ।
विगतमा हाम्रा बजे पुर्खाहरुले गल्ती गरेकाले अधिकारबाट बञ्चित हुनुपरेको प्रष्टपार्दै प्रमुख अतिथि तामाङले अब आफ्नो लागी लड्ने दिन आएकोले स्थानीय तहको चुनावलाई उपयोग गरी अधिकार स्थापित गर्नुपर्नेमा जोड दिए । आदिवासी जनजातीको मुद्दा स्थापित गर्ने अवसर आएकोले हाम्रो मान्छे भन्दा पनि राम्रो र आदिवासी जनजातीको अधिकारकालागी सघर्ष गर्ने पार्टी तथा व्यक्ति हेरेर भोट दिनुपर्ने उनको भनाई थियो ।
नेपाल आदिवासी जनजाती महासंघ कटैयाका अध्यक्ष देवकान्त चौधरीको अध्यक्षतामा आयोजित कार्यक्रममा थारु कल्याणकारिणी सभाका पुर्व केन्द्रीय सदस्य कन्तलाल चौधरी, आदिबासी जनजाती महासंघ सप्तरीका पुर्व उपाध्यक्ष कुमारमान श्रेष्ठ, राष्ट्रिय आदिवासी जनजाती महिला महासंघ सप्तरीका अध्यक्ष दिल कुमारी चौधरी, तराई आदिबासी जनजाती कलाप्रतिष्ठान सप्तरीका अध्यक्ष गोपाल प्रसाद चौधरी लगायतकाले आदिवासी जनजातीको अधिकारका लागी आन्दोदन गर्नुपर्नेमा जोड दिए ।
यसैगरी कार्यक्रममा संघीय समाजवादी फोरम नेपाल सप्तरीका सदस्य बेचनी देबी सरदार, नेपाली कांगे्रसका प्रतिनिधी नारायण मुखिया, नेकपा एमालेका प्रतिनिधी सुर्य नारायण मुखिया लगायतकाले समेत मन्तव्य ब्यक्त गरे । नेपाल आदिबासी जनजाती महासंघ कटैयाका सल्लाहकार राजदेब चौधरीले सञ्चालन गरेको कार्यक्रम स्वागत शिक्षक बिध्यानन्द चौधरीले गरे ।
रुपनी गाउँपालिका वडा नम्बर ३ को सहयोगमा आयोजित दुई दिने जनचेतना मुलक कार्यक्रमको सहजिकरण जिल्ला अध्यक्ष तामाङ, जवाहरलाल चौधरी र रमाकान्त चौधरीले गर्ने आयोजकले जनाएको छ ।
 