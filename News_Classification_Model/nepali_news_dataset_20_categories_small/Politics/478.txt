
﻿राजविराज, १० असार । सप्तरी युथको ५० हप्ते सरसफाइबाट प्रभावित भए क्षेत्र नम्वर– ३ का सांसद उमेश कुमार यादवले शनिवार युवाहरुलाई सहयोग गरेका छन् ।
द ग्रेट सप्तरी द बेस्ट सप्तरी, ग्रिन राजविराज क्लिन राजविराज, अपन गाम सुन्दर ठाम’ अभियान अन्तर्गत ६० थान टिर्सट, कोदालो र बेल्चा ९÷९ थान, मोटो पञ्जा १५ जोडा तथा ५० हप्ते सरसफाइ अभियानकैलागि भनी युवाको खाजा खान नगद रु १० हजार सहयोग गरेका छन् । उक्त सामग्रीसहित रकम नेकपा माओवादी केन्द्र निकट विद्यार्थी संगठनका केन्द्रीय सदस्य जेपी यादव मार्फत सप्तरी युथको कार्यालयमा एक कार्यक्रम बिच हस्तान्तरण गरिएको छ ।