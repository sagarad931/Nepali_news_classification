
﻿राजविराज, १८ वैशाख । १२८ औं अन्तर्राष्ट्रिय मजदुर दिवसको नेकपा माओवादी केन्द्र निकट अखिल नेपाल ट्रेड युनियन महासंघले सोमवार राजविराजमा प्रदर्शन गरेको छ ।
महासंघसँग आवद्ध रिक्सा मजदुर संघ, विद्युतीय रिक्सा श्रमिक संघ, ईट्टा उद्योग मजदुर संघ, निर्माण मजदुर संघ र ढुवानी मजदुर संघ लगायतले संयुक्त रुपमा राजविराजमा मजदुर दिवस मनाएका हुन् । मजदुर दिवसको अवसरमा राजविराजस्थित पबिमाबिको प्राङ्गणबाट निष्केको ¥याली नगरको विभिन्न भाग परिक्रमा गरि जनआन्दोलन चौकमा पुगेर सभामा परिणत भएको थियो ।
सभामा अखिल नेपाल ट्रेड युनियन महासंघका केन्द्रीय सचिव केदार देवले संघर्षमा मजदुर वर्गको योगदानबारे चर्चा गर्दै मजदुरको हकहितको सबलामा सरकार गम्भीर हुन नसकेको गुनासो गरे । जनयुद्धमा मजदुरहरुको भुमिका अबिस्मरणीय रहेको भन्दै श्रमिक वर्गको हक अधिकार सुनिश्चित हुनुपर्नेमा जोड दिए ।