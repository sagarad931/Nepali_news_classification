
﻿राजविराज, २७ पुस । जिल्ला स्तरीय समुदाय प्रहरी संवाद कार्यक्रमको मातहतमा रहि गठन गरिएको जिल्ला स्तरीय संवाद समितिद्वारा बुधवार गजेन्द्रनारायण सिंह सगरमाथा अञ्चल अस्पतालमा रक्तदान कार्यक्रम आयोजना गरियो ।
युके ऐड, सर्च फर कमन ग्राउण्डसँगको साझेदारीमा सबल नेपालद्वारा सञ्चालित पहुँच परियोजना अन्र्तगत सम्वाद समितिद्वारा कार्यक्रमको आयोजना गरिएको हो । कार्यक्रममा विजय देव, हेमन्त सिंह, आभाशचन्द्र झा, बालकृष्ण मण्डल, मोहन कुमार यादव, आशिष मण्डल, बिरेन्द्र मण्डल, उज्जवल यादव, पंकज कुमार सरकार, राहुल सिंह, कौशल यादव, रोशन मण्डल, आशा विश्वकर्मा, माला साह, सुनिल राई, कमल नेपाली, शिव कुमार सरदार, मेनुका दास, पवन राउत र दिलिप राई लगायतले रक्तदान गरे ।
जिल्ला प्रहरी कार्यालय सप्तरीसँगको समन्वयमा सञ्चालित उक्त कार्यक्रममा सप्तरी युथ नेपाल लगायतले सहयोग गरेको जानकारी जिल्ला स्तरीय संवाद समितिका संयोजक बिरेन्द्र मण्डलले जानकारी दिएका छन् ।