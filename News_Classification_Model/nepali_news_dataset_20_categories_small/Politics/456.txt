
﻿बीरगञ्ज, २७ जेठ । राष्ट्रिय जनता पार्टी नेपालका केन्द्रीय सदस्य एव. सांसद रमेश कुर्मीले कुर्मी सशक्तिकरण मञ्च पर्सालाई तीन थान कम्प्युटर वितरण गरेका छन् ।
मञ्च पर्साले होटल सम्झनामा आयोजना गरेको कार्यक्रमलाई सम्बोधन गर्दै प्रमुख अतिथि कुर्मीले समाजको आर्थिक विकासमा जोड दिँदै शिक्षाको स्तर बढाउन धारणा राखे । सकारात्मक सोच राखी समाजिक कार्य गर्न सुझाव दिँदै समाजभित्र रहेको विकृति विसंगति निर्मुल पार्न आ आफ्नो क्षेत्रबाट लाग्न आग्रह गरे ।
कुर्मी सशक्तिकरण मञ्च पर्साका अध्यक्ष एवं पत्रकार सन्तोष पटेलको सभापतित्वमा सम्पन्न कम्प्युटर वितरण कार्यक्रममा राजपाका केन्द्रिय उपाध्यक्ष सुरेन्द्र कुर्मी, महासचिव शिवपटेल, कुर्मी सशक्तिकरण मञ्चका केन्द्रीय उपाध्यक्ष रामरुप कुर्मी, कुर्मी धर्मशालाका महासचिव जितेन्द्र कुर्मी, राजपा पर्साका अध्यक्ष मण्डलका सदस्य कृष्णा कुर्मी, मञ्च पर्सा क्षेत्र नं. ५ का अध्यक्ष धर्मेन्द्र पटेल, जिल्ला सल्लाहकारद्वय प्रमानन्द चौधरी, जयप्रकाश सिंह लगायतले सम्बोधन गरे ।
मञ्च पर्साका उपाध्यक्ष विशेश्वर पटेलले स्वागत मन्तव्य र सचिव अनुराग पटेलले सहजिकरण एवं कोषाध्यक्ष पन्नालाल पटेलले धन्यवाद ज्ञापन गरे । कम्प्युटर वितरण कार्यक्रममा मञ्चका जिल्ला, क्षेत्र, नगरका पदाधिकारी एवं राजपाका केन्द्रीय एवं जिल्लाका पदाधिकारीहरुको सहभागिता रहेको थियो ।