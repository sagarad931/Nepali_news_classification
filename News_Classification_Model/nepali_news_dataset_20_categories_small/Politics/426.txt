
﻿बृजमान तामाङ / बिरेन्द्र बजार १४ जेठ । सप्तरीको सुरुङ्गा नगरपालिकामा आइतबार नेपाली कांग्रेस र नेकपा एमाले परित्याग गरी दुई दर्जन भन्दा बढी संघीय समाजवादी फोरम नेपालमा प्रवेश गरेका छन् ।
नेपाली कांग्रेसका सुरुङ्गा नगरपालिका–२ दौलतपुरका पुर्व वडा अध्यक्षसहित उनीहरु फोरम नेपालमा प्रवेश गरेका हुन् । संघीय समाजवादी फोरम नेपाल गाउँ समिति दौलतपुरका अध्यक्ष मोतीलाल यादवको अध्यक्षता तथा जिल्ला अध्यक्ष दिनेश कुमार यादवको प्रमुख आतिथ्यमा आयोजित कार्यक्रममा नेपाली कांग्रेसका पुर्व वडा अध्यक्ष रामअवतार पाल र देवेन्द्र साहको नेतृत्वमा नेपाली कांगे्रस परित्याग गरी १९ जना, देबु बिश्वकर्मा र नारायण साहको नेतृत्वमा एमाले पार्टी परित्याग १५ जना नेताकार्यकर्ता फोरम नेपालमा प्रवेश गरेका छन् ।
पार्टी प्रबेश कार्यक्रममा जिल्ला अध्यक्ष दिनेश कुमार यादब, नेता महेन्द्र प्रसाद चौधरी र जिल्ला सदस्य मनोज यादवले अबिर लगाएर उनीहरुलाई पार्र्टी प्रवेश गराएका छन् । कार्यक्रममा बोल्दै नवप्रवेशीहरुले आफुहरु आवद्ध पार्टी जनविरोधी भएकोले पार्टी परित्याग गरी फोरम नेपालमा प्रवेश गरेको बताए ।