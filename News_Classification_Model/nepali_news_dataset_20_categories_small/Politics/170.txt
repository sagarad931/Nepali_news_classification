
﻿बिरेन्द्र बजार, १२ फागुन । संघीय समाजवादी फोरम नेपालका सांसद लक्ष्मी चौधरीले शम्भुनाथ नगरपालिका अन्तगर्तका ७० बर्ष नाघेका बृद्धबृद्धालाई कम्बल वितरण गरेको छ ।
सक्षम नेपालको आयोजना तथा संसदिय बिकास कोषको सहयोमा विहीवार एक कार्यक्रमका बीच सांसद चौधरीले १ सय १ परिवारलाई कम्बल वितरण गरेको हो । सक्षम नेपालका पुर्व अध्यक्ष सञ्जय यादबको अध्यक्षतामा आयोजित कार्यक्रममा बोल्दै सांसद चौधरीले गरिब विपन्न तथा असहायहरुलाई निरन्तर सहयोग जारी राख्ने प्रतिवद्धता जनाईन् । गरिब, असहाय एवम् विपन्न बर्गको मुक्तिकोलागि जीवनभर सर्घष गर्दै अएकोले आगामी दिनमा समेत सहयोग गरिहने उनले बताईन् ।
कार्यक्रममा संघीय समाजवादी फोरम नेपालका केन्द्रीय सदस्य एबम सप्तरी जिल्ला सह–ईञ्चार्ज बिनोद चौधरी, केन्द्रीय सदस्य सुर्यनाथ यादव, जिल्ला अध्यक्ष दिनेश कुमार यादब, जिल्ला सदस्य कन्तलाल चौधरी, बृजमान तामाङ, कार्यसमितिका पुर्व सदस्य दिप नारायण यादव, संघीय यूवा फोरम नेपालका केन्द्रीय सचिवालय सदस्य सुभाष यादब, नेता उपेन्द्र नारायण चौधरी(पगडीवाला) लगायतको समेत उपस्थिति थियो ।
साँसद चौधरीको संसदिय विकास कोष विपद ब्यबस्थापन कोष कार्यक्रम अन्र्तगत शम्भुनाथ नगरपालिकासहित मधुपट्टी र दौलतपुर गाविसमा गरी ५ सय कम्बल बितरण गर्ने कार्यक्रम रहेको आयोजक संस्था सक्षम नेपालले जनाएको छ । साँसद चौधरीले बिहिबार राप्रबि कञ्चीरामा सरस्वती मन्दिरको समेत शिलान्यास गरेको जनाईएको छ ।