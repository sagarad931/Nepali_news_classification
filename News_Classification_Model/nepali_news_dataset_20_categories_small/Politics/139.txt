
﻿झापा, २ फाल्गुन । झापाको बनियानी–७ बाट प्रहरीले तास खेल्दै गरेका दश जुवाडेलाई पक्राउ गरेका छन ।
स्थानीय नसिर आलम मियाँको घरमा जुवा हुँदैछ भन्ने विशेष सुचनाका आधारमा तास खेल्दै गरेको अवस्थामा दश जनालाइ प्रहरीले नियन्त्रणमा लिएको हो । जुवाको खालबाट दुइ लाख पन्ध्र हजार छ सय सत्तरी रुपैया, दुई बुङ तास र आठ थान मोवाइलसमेत बरामद भएको सिमा प्रहरी चौकी पृथ्वीनगरले जनाएको छ । पक्राउ परेका व्यक्तिहरुलाई अनुसन्धानकालागी जिल्ला प्रहरी कार्यालय झापामा राखिएको छ ।