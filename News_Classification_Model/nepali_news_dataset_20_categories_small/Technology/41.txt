काठमाडौं । भोलि शुक्रबार चैत्र ६ गते अर्थात मार्च २० तारिखमा यो वर्षकै पहिलो सूर्यग्रहण लाग्दैछ । सूर्य र पृथ्वीको बिचमा चन्द्रमा पर्दा लाग्ने सूर्यग्रहण नेपालमा भने पूर्ण रुपमा देखिने छैन ।

यो खगोलिय घटना युरोप अफ्रिका र आन्ध्र महासागरीय क्षेत्रबाट पूर्णरुपमा देखिने खगोलशास्त्रीहरुले जनाएका छन् । औसीका दिनमा लाग्ने सूर्यग्रहण नेपाली समय अनुसार दिउँसो १२ बजेर ५६ मिनेटमा सुरु भएर ५ बजेर ५ मिनेटमा समाप्त हुनेछ । ग्रहणको कुल अवधि ४ घन्टा ९ मिनेट रहनेछ । पूर्ण सूर्यग्रहणको समय जब चन्द्रमा पृथ्वी र सूर्यको बिचमा आउछ त्यसबेला पृथ्वी पूर्ण रुपमा छायाँ क्षेत्रमा पर्नेछ ।

४ घन्टाभन्दा लामो समय रहने सूर्यग्रहणको मध्य समय दिउँसो ३ बजे हुने र त्यसको समय भने २ मिनेट ५० सेकेण्डको रहने जनाइएको छ । यस समयमा सूर्यको किरण पूर्ण रुपमा पृथ्वीमा आउन पाउने छैनन् जसका कारण पृथ्वी पूर्ण रुपमा अध्यारो जस्तो अवस्थामा पुग्नेछ । के हुन्छ असर ? यो सूर्यग्रहण जलतत्वका राशीहरु कर्कट, वृश्चिक र मीनमा रहनेछन् । आगामी सूर्यग्रहणपछि मौसममा बदलाब आउने छ ।

नेपाल लगायतका देशमा यसको पूर्ण असर नपरेपनि केही क्षेत्रमा हल्का बर्षा हुने सम्भावना छ । यो सूर्यग्रहण मीन राशीमा परेको छ जुन जल तत्वको राशी हो र यसको प्रभावले ग्रहणको तीन दिनभित्र हल्का बर्षा हुनसक्ने ज्योतिषिहरुको भनाई छ । सूर्यग्रहणको तीन दिनपछि चन्द्रमा मेष राशीमा प्रवेश गर्नेछ । जसले तापमान आश्चर्यजनक रुपमा बढ्ने सम्भावना छ ।

 
