माघ, काठमाडौं । काठमाडौंको सुन्धारास्थित सिटिसी मलमा सिटिसी मोबाइल बजार मंगलबारबाट औपचारिक रुपमा संचालनमा आएको छ । १८ जना ब्राम्मणहरुद्धारा लघु रुद्री तथा बास्तु पुजन गरेपछि बजार संचालनमा आएको छ ।

पुजा कार्यक्रममा काठमाडौंको न्युरोडस्थित निर्मल बिद्यापीठका नौ जना बालीकाहरुलाई कन्या पुजा समेत गरिएको थियो । मोबाइल बजार अन्तर्गत चौथो तल्लाका लगभग सबै पसल संचालनमा आएका छन् भने बजारको पाँचौ तल्लामा बिभिन्न १७ मोबाइल कम्पनीहरुले सर्भिस सेन्टर निर्माण गरिरहेका छन् ।

मोबाइल क्षेत्रमा ख्याती कमाएका ब्यबशायीहरुबाट संचालन भएको यस मोबाइल बजारमा १ हजार रुपैयाँ देखि १ लाख रुपैयाँ सम्म पर्ने नेपालमा उपलब्ध सबै कम्पनीका मोबाइल सेटहरु बिक्री बितरण भइरहेको सिटिसी मोबाइल बजारका अध्यक्ष सन्दिप मान श्रेष्ठले बताए ।

मलको चौथो तल्लामा ब्राण्डेड मोबाइल तथा मोबाइल केयर संचालनमा आइसकेका छन् । केहिदिन भित्रै ग्राण्ड ओपनिङ सहित भब्य मोबाइल मेला गर्न लागेको र तयारी अन्तिम चरणमा पुगेको बजारका महाँसचिब केशब राज लुइटेलले बताए । २२ जना प्रमोटर रहेको बजारको तेस्रो तल्लामा गोलाप्रथा द्धारा स्टल बितरण गरिसकिएको जानकारी दिंदै सचिब आबिस्कारलाल श्रेष्ठले केहि दिनभित्रै तेस्रो तल्ला पनि संचालनमा ल्याउने बताए ।

केहि समय अघिबाट बजारमा कारोबार सुरु गरेको द वल्र्डभिजन प्रालिका अध्यक्ष संगम राइले आफ्नो आउटलेटमा भएको कारोबार सन्तोषजनक रहेको बताए । २ दर्जन बढी पसलले बजारमा कारोबार सुरु गरिसकेको र बुधबारबाट प्राय सबै पसल संचालनमा आउने सिटिसी मोबाइल बजारका कोषाध्यक्ष मनोज सायमीले जानकारी दिए ।

पाकिङको सुबिधा, २४ सै घण्डा लिफ्टको सुबिधा भएका कारण यो बजार छोटो समयमै मोबाइल पारखीहरु माझ आकर्षणको केन्द्र बन्नेमा आफु बिश्वस्त रहेको मोबाइल बजारका उपाध्यक्ष माधब रोकाहाले बताउनुभयो । एकै छानामा १ सय भन्दा बढि मोबाइल पसल तथा १७ भन्दा बढि सर्भिस सेन्टर रहनुनै यसको मुख्य आकर्षण भएको बजारको दाबी छ ।

बजारभित्र संचालनमा आइसकेका मोबाइल पसलहरुमा स्तुती इन्टरनेशनल, गणपति कि इलोक्ट्रोनिक्स, बेस्ट बाइ मोबाइल हब, द फोन स्टोर, फेसबुक मोबाइल स्टेशन, जिन्नी मोबाइल सप, कल मि मोबाइल, ग्रीन एप्पल, सिएन ब्रदर्श, द वल्र्डभिजन प्रालि, सेल फो यु, स्मार्ट इलेक्ट्रोनिक्स, हाइटेक सेन्टर, फ्रेण्डली मोबाइल हब, सिटि मोबाइल हब, अनुकृती मोबाइल सोरुम लगायत २ दर्जन बढी पसल रहेका छन् ।

बजारमा पहिलो पसल स्थापना गरि कारोबार गरिरहेको स्तुती इन्टरनेशनलका प्रबन्ध निर्देशक खगेश्वर ढकालले बजारको शुरुवाती कारोबारबाट सन्तुष्ट भएको बताउँदै निकट भबिष्यमै बजारले गती लिने बिश्वास ब्यक्त गरे ।



 
