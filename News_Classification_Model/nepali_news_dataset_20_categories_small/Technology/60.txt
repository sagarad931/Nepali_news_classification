फेसबुके साथीहरुबाट आफ्नो फेसबुक वालमा आउने क्यान्डीक्रस जस्ता गेम तथा विभिन्न एपहरुको निम्तो वा अनुरोधबाट कत्तिको दिक्क हुनुभएको छ ? विभिन्न एप्हरु इन्स्टल गर्न तथा गेमहरु ज्वाइन गर्न आउने निम्तोहरु फेसबुकका सबैभन्दा दिक्कलाग्दा फिचर्स हुन् भन्दा फरक पर्दैन । त्यसैले यदि यसबाट हैरान बन्नुभएको छ र कसरी छुटकारा पाउनेहोला भन्ने चिन्तामा हुनुहुन्छ भने खुसीको खबर छ । अब तपाइँले फेसबुकमा आउने त्यस्ता दिक्कलाग्दा  रिक्वेस्ट ,  इन्भाइटेसन्स  तथा  रिमाइन्डर्स  हरुलाई  ब्लक  गर्न सक्नुहुनेछ । केही क्लिककै भरमा जम्मा दुइ सेकेण्डमै अब क्यान्डी क्रसको निम्तो जस्ता हैरानीबाट मुक्त हुन सकिनेछ ।

क्यान्डी क्रसबाट मुक्ति पाउने काइदा यस्तो छ  
&  आफ्नो फेसबुक अकाउण्ट लगअन गर्नुहोस् । फेसबुकको होम स्क्रिनको दायाँतर्फको माथिल्लो भागमा रहेको नोटिफिकेसन ट्याबमा क्लिक गर्नुहोस् ।

&  प्राप्त नोटिफिकेसन्समध्ये कुनै एक क्यान्डी क्रस नोटिफिकेसनमा जानुहोस् । उक्त नोटफिकेसन हाइलाइट भएसँगै दायाँतर्फ रद्ध गर्ने क्रस चिन्ह आउनेछ । त्यसमा क्लिक गर्नुहोस् ।

&  क्रस चिन्हमा क्लिक गरेसँगै एउटा अप्सन आउनेछ । क्यान्डी क्रस सागाबाट आउने सम्पूर्ण नोटिफिकेसन टर्न अफ गर्नुहोस् भन्ने अप्सनमा क्लिक गर्नुहोस् ।

&  अब तपाइँको फेसबुकमा क्यान्डी क्रसबाट आउने अलर्टहरु प्रतिबन्धित भयो । यदि अन्य कुनै एपहरुबाट समेत तपाइँ आजित हुनुभएको छ भने फेसबुकलाई अलर्ट गराउन सक्नुहुन्छ ।

&  क्यान्डी क्रस सागालाई ब्लक गरेको कुरा पूर्ण भयो भएन भनेर हेर्नका लागि नोटिफिकेसन सेटिङमा जानुहोस् । त्यहाँ एप रिक्वेस्ट एण्ड एक्टिभिटी भन्ने अप्सनमा रहेको क्यान्डी क्रस सागाको बाकसमा चिनो लगाएको हुँदैन । अब पक्का हुनुहोस्, तपाइँको फेसबुक क्यान्डी क्रसबाट मुक्त भयो ।
