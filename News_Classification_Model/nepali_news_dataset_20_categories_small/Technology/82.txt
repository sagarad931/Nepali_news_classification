संसारमै लोकप्रिय बनेको सामाजिक सञ्जाल फेसबुकले आफ्नो न्युज फीडमा नयाँ परिवर्तन ल्याएको छ । फेसबुकमा नयाँ पोस्टहरु क्रमश आउने गरेका थिए । तर जसरी जसरी फेसबुक व्यवसायिक बन्दै गयो त्यसरी नै फेसबुकले आफूलाई परिस्कृत गर्दै ल्याएको छ । फेसबुकका सीइओ मार्क जुकरबर्गले आफ्नो पोस्टमा हालै नयाँ टुल्स लन्च गरेको र त्यसबाट तपाई आफ्नो फेसबकुको न्युज फीडमा के देखाउँन चाहनुहुन्छ या चाहनुहुन्न भन्ने निश्चित गर्न सकिने उल्लेख गरेका छन् ।

अब यससँगै तपाईले आफ्नो फेसबुकको पेजको न्युज फीडमा तपाई सबैभन्दा पहिला के देखाउन चाहनुहुन्छ त्यो राख्न सक्नुहुनेछ । त्यस्तै छिट्टै तपाईले आफ्नो लागि नयाँ पेज बनाउँन पनि सक्नुहुनेछ । फेसबुकका प्रोडक्ट म्यानेजर जेकब फ्रान्जले भने,  स्टोरीहरुको प्राथमिकता सेट गर्न मद्दत गर्ने र यसलाई पक्का गर्नका लागि तपाई र तपाईको छानेको साथी वा पेजमा पोस्ट गर्नुहोस् । हामी तपाईको पेज वा साथीको न्युज फीडमा सबैभन्दा माथि राख्न मद्दत गर्नेछौं । तपाईको साथीलाई उक्त पोस्टमा सामेल गर्न प्रोफाइल पिक्चरमा ट्याप गर्नुपर्नेछ ।  

त्यसपछि उनको ताजा पोस्ट तपाईको न्युजफीडमा सबैभन्दा माथि एक स्टारको साथ देखिनेछ । बाँकी न्युजफीड हेर्नका लागि तपाईले स्क्रल डाउन गर्नुपर्नेछ ।

 
