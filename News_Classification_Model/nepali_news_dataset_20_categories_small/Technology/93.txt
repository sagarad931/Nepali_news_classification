सामसुङले पछिल्लो समय नेपाली बजारमा कुन उत्पादन ल्याएको छ ?
सामसुङ मोबाइल विश्वको नम्बर वान मोबाइल उत्पादक र बिक्रीवितरण गर्ने कम्पनी हो। नेपाली मार्केटमा पनि सामसुङ नम्बर वानकै पोजिसनमा रहेको छ। यो सबै हुनुको कारण सामसुङले समयसापेक्ष ग्राहकको चाहना बुझेर नयाँ प्रविधि प्रयोग गर्दै उचित मूल्यमा सबै वर्गका उपभोक्ताले प्रयोग गर्न सक्ने मोबाइल फोन उत्पादन गर्नु हो।
 
नेपाली मार्केटमा आफ्नो पोजिसन अझै राम्रो बनाउन मिड सेगमेन्ट (१५ हजारदेखि ३० हजार रुपैयाँसम्मको) लाई केन्द्रित गरेर जे ५ र जे ७ दुई मोडेलका सामसुङ मोबाइल फोन आजबाटै नेपाली बजारमा ल्याएका छौं।
 
जे ५ र जे ७ सामसुङ मोबाइल फोनका विशेषता केके रहेका छन् ?
दुवै फोनमा उच्चस्तरीय प्रविधि प्रयोग गरिएको छ। सामसुङको नौलो प्रविधि फोनमा जडित छ । नौलो खालका फिचरहरू रहेका छन्।
 
पावरफुल टेक्नोलोजी र नौलो फिचरको समि श्रणमा त्यो फोन नेपाली मार्केटमा आएको छ। दुवैको मूल्य एकदमै उचित रहेको छ। ती फोनमा चारवटा विशेषता प्रमुख रहेका छन् । पहिलो, नेपाली ग्राहकले फोन हेर्दा पहिलो प्राथमिकता स्क्रिन साइजलाई दिन्छन्।
 
जे ७ मा ५.५ इन्च, जे ५ मा ५ इन्चको स्क्रिन रहेको छ। दुवैलाई तुलनात्मक रूपमा निकै ठूलो स्क्रिनमा गणना गरिन्छ। त्यो साइजको फोनमा सामसुङको सुपर एमालोट प्रविधि प्रयोग गरिएको छ, जसमा एकदमै ब्राइट पिक्चर, हाई रेजुलेसन्सको पिक्चर र भिडियो हेर्दा निकै राम्रो अनुभुति उपभोक्ताले पाउनेछन् । दोस्रो, पछाडिको क्यामरा १३ मेगापिक्सेल, एलईडी फ्ल्यास, अटो फोकस डित छ।
 
सामसुङले पहिलोपटक फ्रन्ट क्यामरामा एलईडी फ्ल्यास जडित मोबाइल फोन बजारमा ल्याएको हो। रातिको समयमा फोटो खिच्दा र सेल्फी लिँदा ब्राइट पिक्चर दिन्छ । तेस्रो, यसमा निकै फास्ट प्रोसेसर छ। जे ७ मा १.५ गेगाहर्ज अक्टा कोर प्रोसेसर जडित छ।
 
जे ५ मा १.२ गेगाहर्ज क्वाड कोर प्रोसेसर जडित छ। त्यो नयाँ प्रविधियुक्त प्रोसेसर हो। दुवैमा १.५ जीबीको र्& याम्प छ। यी सबै कारणले दुवै फोन एकदमै फास्ट चल्छन्। उपभोक्ताले मल्टिटाक्सिङ एउटामा फिल्म हेर्& यो, एक छिन त्यसलाई साइट लगाएर इमेल चेक गर्& यो । फेरि एउटा फोटो खिच्यो ।
 
एकैपटक धेरैवटा एप्लिकेसन खोलेर धेरै काम एकै साथमा गर्न सकिन्छ। मल्टिटाक्सिङका लागि निकै उपयोगी र आकर्षक डिभाइस रहेको छ । चौथो विशेषतामा हामी धेरैजसो बाहिर हिँडिराख्नुपर्ने हुन्छ। त्यस बेला मोबाइल चार्ज गर्ने समय हुँदैन।
 
त्यसलाई लक्षित गरेर यसमा ठूलो ब्याट्रीजडित छ। जे ७ मा तीन हजार र जे ५ मा २६ सय मिलिएम्पियरको ब्याट्री जडित छ । चार्ज गर्न नभ्याएर ब्याट्री लो भएको बेलालाई ध्यान दिएर मोबाइलमा अल्ट्रा पावर सेभिङ मोड राखिएको छ।
 
मोबाइल फोन त्यो मोडमा राखेपछि १०-१५ प्रतिशत भएको अवस्थामा दिनभर त्यसले काम दिन्छ। यसले ब्याट्रीको आयु बढाउँछ। यी चारवटा सामसुङ जे ७ र जे ५ का प्रमुख विशेषता हुन्। जे ५ को २१ हजार नौ सय र जे ७ को २५ हजार नौ सय रुपैयाँ मूल्य रहेको छ।
 
निकै कम मूल्यमा आकर्षक सुविधा मोबाइल फोनमा रहेकाले विगतको जस्तै यो पटक पनि यो मोडेलका दुवै मोबाइल फोनले नेपाली मार्केटमा निकै राम्रो स्थान ओगट्नेमा हामी ढुक्क छौं। उपभोक्ताको नम्बर वानकै रोजाइमा यी मोबाइल पर्नेछन।
 
के कारणले नेपाली बजारमा अन्य कम्पनीका मोबाइल फोनभन्दा सामसुङको मोबाइल फोन अगाडि हुन्छ ?
माथि भनेको चारवटा विशेषता र उपभोक्ताले सामसुङ ब्रान्डप्रति गरेको विश्वास नै हाम्रो मोबाइल फोन अगाडि हुने प्रमुख कारण हुन्। धेरै कम्पनीका सस्ता मोबाइलले यही नै कुरा दाबी गरे पनि परफर्मेन्सको बेलामा धोका खाएको हुन्छ।
 
भनौं कि १३ मेगापिक्सेल, पाँच मेगापिक्सेलको क्यामरा भन्छन् तर हामीले फोटो खिचेर दुईवटा फोनको बीचमा तुलना गर्दा त्यसले दिने क्वालिटी आउटपुट एउटै हुँदैन । टेक्निकल बयान त्यही लेखिए पनि उपभोक्ताको अनुभव धेरै फरक हुन्छ।
 
सामसुङ र अरू ब्रान्डको टच स्क्रिनमा धेरै अन्तर छ । अरू ब्रान्डको भन्दा सामसुङका मोबाइलको टर्च स्क्रिनबाट भिन्नै खालको अनुभूति उपभोक्ताले पाउनेछन्। सामसुङ नयाँ प्रविधियुक्त छ।
 
सस्तो मूल्यमा पनि धेरै सुविधा सामसुङको मोबाइलमा रहन्छन् । शून्य प्रतिशत ब्याजदरमा हामीले नेपाली ग्राहकलाई ईएमआईको सुविधा दिँदैछौं। नबिल बैंक, हिमालय, सिद्धार्थ, नेपाल इन्भेस्टमेन्ट बैंकलगायतका विभिन्न आठवटा लिडिङ कमर्सियल बैंकबाट यो सुविधा उपलब्ध गराउनेछौं।
 
जे ५ र जे ७ मोडेलका फोनको गुणस्तरको पाटो कस्तो छ ?
दुवैमा हामीले एक वर्षको वारेन्टी दिन्छौं। सामसुङको मोबाइल खरिद गरेको एक वर्षसम्म कुनै पार्टमा खराबी देखिए काठमाडौंसहित देशका विभिन्न भागमा रहेका हाम्रा सर्भिस सेन्टरबाट समस्या आएको पार्टलाई निःशुल्क तत्काल परिवर्तन गरिदिन्छौं।
 
सामसुङको आगामी योजना के छ ?
अनुसन्धान तथा विकासमा खर्च गर्ने विश्वको पहिलो ठूलो कम्पनी सामसुङ हो । नयाँ उत्पादन बजारमा आएसँगै निरन्तर अनुसन्धान र नयाँ प्रविधिको विकास गरिरहेका हुन्छौं। तिनै अनुसन्धान र नयाँ प्रविधि प्रयोग गरेर उपभोक्ताको चाहनाअनुरूपका सामान उत्पादन गरिरहेका छौं। त्यो प्रक्रिया निरन्तर चलिरहन्छ।
 
उपभोक्ताको चाहनाअनुरूप सामसुङले उत्पादन गरेका प्रविधियुक्त मोबाइल फोन धमाधम नेपाली बजारमा ल्याउनेछौं। समयसापेक्ष रूपमा सबै सेगमेन्टका मोबाइल फोन ल्याउँछौं। अहिले ल्याएको मिड सेगमेन्टको मोबाइल फोन हो।
 
यसअघि हामीले मास सेगमेन्टको जे १ मोडेलको मोबाइल फोन ल्याएका थियौं, जसको मूल्य १० हजार पाँच सय रुपैयाँ छ। अझै त्यसभन्दा अगाडि हामीले एक्स ६ मोडेलको मोबाइल फोन ल्याएका थियौं। आउँदा दिनमा अरू सेगमेन्टमा पनि मोबाइल फोन ल्याउनेछौं।
 
ग्रामीण क्षेत्रमा सीडीएमए सिम कार्ड लाग्ने मोबाइल फोनको व्यापक माग छ। सामसुङले सीडीएमए सिम कार्ड लाग्ने मोबाइल फोन ल्याएको छ कि छैन ?
भौगोलिक बनावटका हिसाबले नेपालमा सीडीएमए प्रविधिको प्रयोग प्रभावकारी देखिएको छ।
 
यही सिलसिलामा हामीले केही महिनाअगाडि नेपाल टेलिकमसँगको सहकार्यमा जीएसएम र सीडीएमए दुवै सिम लाग्ने मोबाइल फोन ल्याएका थियौं। त्यो मोबाइल फोनले मार्केटमा राम्रो स्थान ओगटिरहेको छ। उपभोक्ताको रोजाइअनुसारका सीडीएमए मोबाइल फोन पनि एकपछि अर्को मोडेलमा नेपाली बजारमा भित्र्याइरहेका छौं।
 
विनाशकारी भूकम्पपछि सामसुङको बजार अवस्था कस्तो छ ?
विनाशकारी भूकम्पले गर्दा केही समय मुलुकका सबै उद्योग प्रभावित भए। त्यसपछिका दिनमा बिस्तारै मार्केट पुरानै अवस्थामा फर्किंदैछ।
 
सामसुङको भूकम्पअघि जस्तो मार्केट थियो, अहिले हामी त्यही अवस्थामा पुगिसकेका छौं । दसैं नजिकिँदै गएकाले आगामी दिनमा अझै मार्केट बढ्नेछ।
 
उपभोक्तालाई लक्षित गरेर सामसुङले पनि छुट अफर ल्याएको छ ?
ग्राहकको मागलाई ध्यानमा राखेर सामसुङले पनि छुटका अफर ल्याइरहेको छ। केही समयअगाडि एसएलसी दिएका विद्यार्थीका लागि भनेर जे १ मोबाइल फोनको खरिदमा ब्याग निःशुल्क दिएका थियौं।एक्स ६ र एक्स ६ एजमा कोरप्राइम भन्ने डिभाइस निःशुल्क दिएका छौं। सबै वर्गलाई लक्षित गरेर मोबाइल फोन उत्पादन गरिरहेका छौं।
 
सामसुङ मात्रै एउटा त्यस्तो कम्पनी हो, जसले दुई हजार पाँच सय रुपैयाँदेखि ९५ हजार रुपैयाँसम्मको मोबाइल फोन नेपाली बजारमा ल्याएको छ । अहिलेका जे ५ र जे ७ मध्यम वर्ग र युवा विद्यार्थीलाई लक्षित गरेर ल्याइएको हो।
