एनसेलले थप विकल्पसहित नयाँ डाटा योजना ल्याएको छ। नयाँ योजनामा एनसेलले दैनिक तथा मासिक प्याकका साथै साप्ताहिक प्याक पनि उपलब्ध गराएको छ। इन्टरनेटमा पहुँचलाई थप सुलभ बनाउन डाटाको मूल्यमा पनि उल्लेख्य समायोजन गरेको छ। साप्ताहिक प्लानमा ग्राहकले ५० एमबी, १२५ एमबी र २५० एमबी भल्युमका प्याक लिई क्रमशः ७० पैसा, ४८ पैसा र ४४ पैसा प्रति एमबी (कर बाहेक) मा इन्टरनेटको मज्जा लिन सक्ने एनसेलले जनाएको छ।

एनसेलले मासिक प्याक अन्तर्गतको १ हजार एमबी डाटाको मूल्य पनि ६ सय ९९ बाट ५ सय ५० मा घटाएको छ। मासिक प्याकमा अब ग्राहकले २ हजार एमबी तथा ३ हजार एमबीको प्याक पनि लिन सक्नेछन्। २ हजार एमबीको प्याकको मूल्य ४३ पैसा प्रतिएमबी रहेको छ भने ३ हजार एमबीको प्याकको दर ३८ पैसा प्रति एमबी (कर बाहेक) रहेको एनसेलले विज्ञप्तिमा उल्लेख गरेको छ। नयाँ डेटा प्लान यही असार ३० बाट लागु हुनेछ। एनसेलका सम्पूर्ण ग्राहकले एस्ट्रिक्स १७१२३ ह्यास डायल गरी रोजाईको प्याक लिई लाभ लिन सक्छन्।
