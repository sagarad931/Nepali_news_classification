श्रावण २१, काठमाण्डौं । युरोपका वैज्ञानिकहरुले एक मानव रहित अन्तरिक्ष यानले १ दशक भन्दा लामो यात्रा पछि एउटा पुछ्रेतारालाई भेटेकोमा खुसियाली मनाएको छ । रोजेटा अन्तरिक्ष यान १० वर्षसम्म सौर्यमण्डलको यात्रा पछि सो पुछ्रेतारामा पुगेको बताइएको छ । अन्तरिक्षा इतिहास मै पहिलो पटक तेज गतिमा अघि बढिरहेको एउटा वस्तु संगै सो अन्तरिक्ष यानलाई राखिएको थियो । अनुसन्धान कर्ताहरुले भनेका छन्, यसबाट उनीहरुले ग्रह, तारा र पुछ्रे ताराहरु बारे थप जानकारी प्राप्त हुने अपेक्षा राखेका छन् । 
