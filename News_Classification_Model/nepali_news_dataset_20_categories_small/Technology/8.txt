भाद्र २४, यो वर्षको सबभन्दा ठूलो र अहिले सम्म कै सबभन्दा महँगो भिडियो गेम सार्वजनिक भएको समाचार प्राप्त भएको छ । यो भिडियो गेमलाई & डेस्टिनी&  नाम दिएको छ, र यसको १ करोड उपभोक्ता हुने अनुमान गरिएको छ । अमेरिका स्थित भिडियो गेम डेभलपर बंगीद्वारा तयार गरिएको यो साइ फाइ भिडियो गेम मार्फत ७ सय वर्ष अगाडि सम्म जान सकिन्छ । यो गेम मार्फत मानिसहरुले अन्तरिक्षको यात्रा गर्न सक्नेछन् । यो गेममा भाग लिने मानिसहरले एलियन्सको प्रहारबाट बच्नु पर्ने हुन्छ । यो प्रोजेक्टमा ५० करोड डलर खर्च भएको छ । यो खेल मार्फत मानिसहरुले पुथ्वीको साथ साथै शुक्र, मंगल र चन्द्रमाको यात्रा गर्न सक्ने छन् । (एजेन्सी) 
