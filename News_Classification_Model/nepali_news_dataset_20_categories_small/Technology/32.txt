भीमदत्तनगर । कञ्चनपुरमा मोबाइल प्रयोगकर्ताको सङ्ख्यामा वृद्धि हुँदै गएको छ । जिल्लामा एक वर्षमै ४५ प्रतिशतले मोबाइल प्रयोगकर्ता बढेका छन् ।  आर्थिक वर्ष २०६९र७० कोभन्दा आव ०७०र०७१ मा ४५ प्रतिशत मोबाइल प्रयोगकर्ता बढेको टेलिकम कार्यालय कञ्चनपुरले जनाएको छ । टेलिकम कार्यालयका प्रमुख जगदीश लेखकका अनुसार महाकाली अञ्चलमा कुल ल्यान्डलाइन फोनको सङ्ख्या आठ हजार २३७ रहेकामा कञ्चनपुरमा मात्रै पाँच हजार १३२ प्रयोगकर्ता छन् ।  त्यस्तै प्रिपेड र पोष्टपेड गरी महाकालीका दार्चुला, बैतडी, डडेल्धुरा र कञ्चनपुरमा कुल दुई लाख ६२ हजार ६७२ सीम वितरण गरिएका छन् । कञ्चनपुरमा मात्रै एक लाख २५ हजार २५४ प्रयोगकर्ता रहेको कार्यालय प्रमुख लेखकले जानकारी दिए। सिडिएमएतर्फ महाकाली अञ्चलमा कुल ७२ हजार ५०० प्रयोगकर्ता रहेकामा कञ्चनपुरमा मात्र २६ हजार ६७८ प्रयोगकर्ता छन् । & गत वर्षदेखि कार्यालय बाहिरबाट समेत सीम वितरण थालिएपछि सेवाग्राही बढेका छन् ।&  कार्यालय प्रमुख लेखकले भने & ग्राहक बढेसँगै सेवा पनि गुणस्तरीय बनाउँदै लगेका छौँ ।&   त्यसैगरी कञ्चनपुर सदरमुकाम महेन्द्रनगरका साथै जिल्लाको ११ स्थानबाट थ्रिजी इन्टरनेट सेवा प्रदान गरिएको टेलिकम कार्यालयले जनाएको छ । & ११ स्थानबाट थ्रिजी सेवा दिइसकेका छौँ& , लेखकले भन्नुभयो, & थप १८ स्थानबाट सेवा विस्तार गर्ने तयारी भइरहेको छ ।&  उनले थप १८ स्थानमा थ्रिजी सेवा विस्तारका लागि प्रविधि जडान भइसकेको बताए ।  कार्यालय प्रमुख लेखकले केही दिनभित्रै सेवा सुचारु हुने बताए । सुदूरपश्चिमभरि तीव्र गतिको थ्रिजी इन्टरनेट सेवा विस्तार गर्ने तयारी गरिरहेको टेलिकम कार्यालयले जनाएको छ । हाल तराईका कैलाली र कञ्चनपुरमा थ्रिजी इन्टरनेट सेवा सञ्चालनमा रहेको छ । & सेवाग्राही फास्ट इन्टरनेट सेवा पु& याउन सेवा नपाएका सबै जिल्लामा अध्ययन गरिएको छ& , कार्यालय प्रमुख लेखकले भने, & कमजोर क्षेत्रमा जडान तथा मर्मत कार्य तीव्र रुपमा भइरहेको छ ।&   अहिले टेलिकमले एनटी वाइफाइ जिल्लाको सदरमुकाममा मात्रै छोडेको छ । यसको माग बढी भएकाले जिल्लाभरि नै सेवा पु& याउन नेपाल टेलिकमले प्रयास गरिरहेको उनको भनाइ छ । कञ्चनपुरको बेलौरीदेखि दैजीसम्म अप्टिकल फाइबर बिछ्याउने कामलाई प्राथमिकताका साथ अघि बढाउने योजना बनाएको टेलिकम कार्यालयले जनाएको छ । 
