सामसुङले आइफोन सिक्स एसकै जस्तो ग्यालेक्सी एस ६ सार्वजनिक गरेको छ । सामसुङको बहुप्रतिक्षित स्मार्टफोनको यो सिरिजमा  ग्यालेक्सी एस ६  र  एस ६ इज  सार्वजनिक गरेको हो ।  सामसुङले स्पेनको वार्सिलोनामा सुरु भएने मोबाइल वर्ल्ड कंग्रेसको ठीक अघि यी दुईवटा नयाँ सेट सार्वजनिक गरेको हो ।  ग्यालेक्सी एस ६ मा एक उच्च गुणस्तरको क्यामेरा जडान गरिएको छ । प्लास्टिक कभरको सट्टा मेटल कभर प्रयोग गरिएको छ भने पहिले जस्तै पछाडीको पाता र ब्याट्री प्रयोगकर्ताले झिक्न सक्दैनन् । आइफोन जस्तै नयाँ ग्यालेक्सी एस ६ मा पनि माइक्रो एसडी कार्ड थप गर्न सकिदैन ।  अहिले जति क्षमताको छ, त्यही नै चलाउनुपर्छ । ग्यालेक्सी एस सिक्समा क्वाड एचडी ५.५ इन्चको डिस्प्ले, अक्टाकोर प्रोसेसर तथा २० मेगापिक्सेलको उच्च क्षमतायुक्त क्यामरा रहेको बताइएको छ । जसले कम प्रकासयुक्त ठाउँमा पनि राम्रो तस्वीर खिच्न सक्छ । ग्यालेक्सी एस सिक्स एज सामसुङको घुमाउरो स्क्रिन तथा घुमाउरो बडीवाला पहिलो स्मार्टफोन हुनेछ । यसले एप्पललका आइफोनलाई दह्रिलो चुनौति दिने विश्वास सामसुङले लिएको छ । सामसुङले आफ्नो नोट एज ट्याब्लेटमा घुमाउरो स्त्रि को प्रयोग गरिसकेको छ । नयाँ मोडलका फोनमार्फत् सामसुङले आफ्ना उत्पादनलाई प्रिमियम क्लासमा फोकस गर्न खोजेको छ । अहिलेसँम आइफोनले प्रिमियम क्लास ग्राहकलाई लक्षित गर्दै आएको थियो । तर, पछिल्लो दिनमा चिनियाँ स्मार्टफोनहरुले सामसुङको ठूलो आकारको बजार कब्जा गरिदिएपछि सामसुङले आफ्नो ध्यान महंगा फोन उत्पादनमा केन्द्रीत गर्न थालेको हो ।  - 
