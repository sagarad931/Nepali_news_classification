text,category
"
﻿गतवर्षदेखि शुरु सीजी कामना फिल्म अवार्ड यसवर्ष नहुने भएको छ । वैशाखमा गएको भुकम्प र त्यसपछिको नाकाबन्दीका कारण दोस्रो संस्करणको अवार्ड नयाँ वर्षको सुरुवातमै हुने आयोजकले जनाएको छ ।
‘भुकम्प र नाकाबन्दीका कारण हामीले अवार्डलाई रमाइलो मनले गर्न नसक्ने ठानेर यसवर्ष नगरेका हौं’ आयोजक संस्था कामना प्रकाशन गृह प्रमुख पुस्करलाल श्रेष्ठले भने । मंगलबार होटल साल्टीमा रात्री भोजको आयोजना गर्दै आयोजकले २०७२ मा अवार्ड गर्न नसकिएको जानकारी गराएको हो ।
सहज परिस्थिती भएको खण्डमा दोस्रो संस्करण मंसीरमा हुनु पर्ने थियो । अब झन्डै छ महिनापछि धकेलिने भएको हो । कार्यक्रममा फिल्मकर्मीको बाक्लो उपस्थिती रहेको थियो ।",entertainment
"
﻿४१ सुन्दरीहरुलाई पछि पार्दै मिस नर्स नेपालको उपाधि मिनुष कायस्थले जितेकी छन् । नर्सिङ पेसामा आवद्घ युवतीहरुको प्रतियोगीको रुपमा रहेको यो प्रतियोगितामा सृष्टि राउत र लक्ष्मी रिजाल क्रमश: फष्ट र सेकेण्ड रनर अप बने ।
शीर्ष उपाधि विजेता मिनुषले ताजसागै अष्ट्रेलियामा अध्ययन छात्रवृत्ति र विभिन्न गिफ्ट ह्याम्पर पाईन् भने फष्ट र सेकेण्ड रनरअपले पनि छात्रवृत्ति संगै गिफ्ट ह्याम्पर जिते ।
विधागततर्फ दिव्या भण्डारी ‘ब्युटी विथ ब्रेन’, नयुमा राई ‘बेष्ट पर्सनालिटी’, वर्षा कार्की ‘बेष्ट क्याटवक’, सुबी लामा ‘बेष्ट नर्सिङ थिम ड्रेस’, सम्झना श्रेष्ठ ‘मष्ट पपुलर’, स्वेता थापा ‘पब्लिक च्वाईस’, रिया देउला ‘मष्ट डिसिप्लेन’, श्रृष्टि राउत ‘मष्ट ट्यालेन्ट’, सपना घर्ती मगर ‘बेष्ट स्माइल’ घोषित भए ।

त्यस्तै अनुषा राजभण्डारी ‘मष्ट चार्मिङ’, पुजा तामाङ ‘बेष्ट स्किन’, प्रिमा मानन्धर ‘बेष्ट हेयर’, रमा श्रेष्ठ ‘मष्ट फोटोजेनिक’, कृपा श्रेष्ठ ‘सोसियल्ली रेस्पोन्सिबल नर्स’, सुष्मा श्रेष्ठ ‘मष्ट फ्रेण्डली’, स्तुति सिंह राठौर ‘मष्ट बब्ली’ र वर्षा राना ‘मष्ट ब्युटिफुल’ बने ।
प्रतिभा निखार्दै पेसा र समाज प्रति थप जिम्मेवार र उत्तरदायी बनाउने उदेश्यले आयोजना गरेको आयोजक संस्था नेक्स्ट मोडल्स नेपालले बताएको छ ।",entertainment
"
﻿काठमाडौं । पूर्व गृहमन्त्री भोजराज घिमिरेको संस्मरणात्मक पुस्तक ‘मोडहरूमा म’ को शनिबार एक समारोहका बीच विमोचन गरिएको छ । कार्यक्रमका प्रमुख अतिथि नेपाल प्रज्ञा प्रतिष्ठानका उपकुलपति डा.विष्णुविभु घिमिरेले उक्त पुस्तक सार्वजनिक गरे ।
महोत्तरी परिवार, काठमाडौंको आयोजनामा सम्पन्न विमोचन कार्यक्रममा प्रमुख अतिथि डा.घिमिरेले विमोचित पुस्तक इतिहासको गम्भीर अध्ययन गर्नका लागि एउटा सुत्र भएको उल्लेख गरे ।
महोत्तरी परिवारका अध्यक्ष किरण थापाको सभापतित्वमा सम्पन्न कार्यक्रममा महोत्तरी जिल्लाका वरिष्ठ व्यक्ति पूर्व प्रधानन्यायाधीशहरु केदारनाथ उपाध्याय, केदारप्रसाद गिरी, रामकुमार प्रसाद शाह, पूर्व न्यायाधीश गिरिशचन्द्र लाल, राजनीतिज्ञ नवराज सुवेदी, प्रा.डा. वीरेन्द्रप्रसाद मिश्र, प्रा. महेन्द्रनारायण मिश्र, विमलकुमार शर्मा, ऋषिराज घिमिरे, राजेश खनाल, विजय रौनियार र नारायण प्रसाद घिमिरेले पुस्तकका लेखक भोजराज घिमिरेका विषयमा प्रकाश पारेका थिए ।",entertainment
"
﻿नेपाली रंगमञ्चले विस्तारै फड्को मार्दैछ, काठमाण्डौंमा थिएटर हलको संख्या आधा दर्जन पुगीसक्यो उपत्यका बाहीर पनी खोल्ने तयारी जारी छ । यसै बिच अनामनगर स्थित मण्डला नाटकघरले ‘मोवाइल थिएटर’ उद्घाटन गरेको छ । ‘जुनकिरी’ नाम दिएको उक्त कार्यक्रम एउटा बसलाई इन्जिनियरको साहयताले रंगमञ्चको रुप दिइएको हो ।

 
बरिष्ठ सस्कृतिविद् सत्यमोहन जोशी द्वारा उद्घाटन गरिएको उक्त कार्यक्रममा बोल्दै सस्कृतिविद जोशीले बामे सर्दै यहा सम्म आइपुगको रंगमञ्चले आज फेरी अर्को फड्को मारेको बताए । त्यस्तै एमाले नेता रघुुजी पन्तले थिएटर विनाको शहर कुरुप हुने भन्दै नेपाली रंगमञ्चको उपलब्धीको प्रशंसा गरे ।
मण्डलाका निर्देशक बर्षौ देखि देखको सपना पुरा भएको बताउदै शहरमा मात्र खुम्चिएर बसेको भन्दै मोवाइल थियटर मार्फत नाटकलाई गाउगाउ पुर्‍याउने प्रतिवद्घता गरे । जर्मन सरकारको आर्थीक सहयोग रहेको यो कार्यक्रममा जर्मन नियोगका प्रतिनिधीले मण्डला थिएटरकी उपाध्यक्ष सिर्जना सुब्बाले मोवाइल थिएटर हस्तानान्तरण गरेका थिए ।

कार्यक्रमको दोस्रो भागमा मण्डला थिएटर कलाकारले तयार पारेको नाटक ‘मनचिन्ते फिरन्ते’ मञ्चन गरिएको थियो । लियो लियोनस्को प्रसिद्घ कथा फ्रेडिरिक मा आधारित रहेर विप्लव प्रतीक सोमनाथ खनालले नाटकमा ढालेका हुन् । आशान्त शर्मा, सिर्जना सुब्बा, बिजय वराल, सारदा अधिकारी, शक्ति राई, प्रेमबर्षा खड्का, सन्देश लामिछाने, दिलजंग गुरुङ्ग, लक्ष्मी बर्देवा, सन्दिप श्रेष्ठ, उमेश तामाङ्ग लगायतको अभिनय रहेको थियो । कार्यक्रमको कार्यक्रमको अन्त्यमा बोल्दै एकबर्ष भित्र मोवाइल थिएटर नाटक लिएर काठमाण्डौं उपत्यकाका १५ वटा ठाउँमा मञ्चन हुने र आगामी बर्षदेखि उपत्यका बाहीर लैजाने तयारी रहेको बताए ।",entertainment
"
﻿मण्डला नाटक घरले घुम्ती नाटक घरको व्यवस्था गरेको छ । देशका विभिन्न स्थानका दर्शकहरुको सुविधालाई ध्यानमा राख्दै मण्डलाले ट्रकलाई थियटर बनाएर नाटक मञ्चन शुरु गरेको हो ।
‘जुनकिरी घुम्ती रंगमञ्च बस’ नाम दिइएको यो ‘मोबाइल थियटर’ को वरिष्ठ संस्कृतिविद एवम् नाटककार सत्यमोहन जोशीको उपस्थितिमा ५ चैतमा उद्घाटन गरियो ।
उदघाटन समारोहमा इटालियन नाटककार लियो लियोनीको नाटक ‘फ्रेडरिक’ को नेपाली अनुवाद ‘मनचिन्ते फिरन्ते’ प्रदर्शन गरिएको थियो ।
जुनकिरी थियटरका लागि जर्मन सहयोग नियोग (जिआईजेड) ले विशेष ट्रक उपलब्ध गराएको थियटरकी उपाध्यक्ष सिर्जना सुब्बाले जानकारी दिइन् । मण्डलाका निर्देशक राजन खतिवडा र रोबोटिस्ट इन्जिनियर अनिल कार्कीको परिकल्पनामा आधारित भएर वायु विमान इन्जिनियरहरुको समूह एडेन इन्जिनियरिङ्गले यसको संरचना निर्माण गरेको हो ।
मण्डलाले बैशाख महिनामा उपत्यकाका १५ स्थानमा जुनकिरीमा नाटक प्रदर्शन गर्ने र त्यसपछि वर्षभरी नै देशका विभिन्न स्थानमा कार्यक्रम गर्ने जनाएको छ ।
दर्शकहरु नाटकघरसम्म आउने परम्परालाई तोडदै नाटकघर नै दर्शकसमम पु¥याउनका लागि जुनकिरीको शुरुवात गरिउको मण्डला थियटरले जनाएको छ ।
  मण्डलाले शुरु गर्‍यो घुम्ती रंगमञ्च बस      ",entertainment
"
﻿काठमाडौं । पत्रकार एवं कवि सचित राईको खोजअनुसन्धानमूलक कृति ‘माङखिम’ बजारमा आएको छ । १६ वटा निबन्धात्मक आलेख समेटिएको यस कृतिको शुक्रबार राजधानीमा आयोजित कार्यक्रममा कवि तथा नेपाल प्रज्ञाप्रतिष्ठानका पूर्वकुलपति वैरागी काइँलाले विमोचन गरे ।
प्रकाशन पुष्पा लोहोरुङ र प्रकाशन समन्वय इलाम समाज हङकङले गरेको यस कृतिमा लेखकको परिपक्वता देखिएको पूर्वकुलपति काइँलाले टिप्पणी गरे ।
“विषय त जहिले त्यही त हो नि । आफ्नो भनेको चाहिँ भाषाको प्रस्तुति र त्यसमा उसले अपनाएका तरिकाहरु हो,” उनले भने, “त्यही निजीपनमा जुन सुन्दरता र परिपक्वता छ त्यो माङखिममा संकलित निबन्धमा देखिएको छ । पाठकलाई र समालोचकलाई आकर्षित गर्ने पहिलो कुरा यही हो ।”
उनले सचितलाई आँटिलो लेखकको संज्ञा पनि दिए । भने, “गाउँघरमा विशेष राम्रा प्रतिभाको कुरा गर्दा त्यसका प्रतिद्धन्द्धीहरु हुन्छन् । प्रतिद्धन्द्धीको कुरा गर्दाखेरि पक्ष र विपक्ष पनि हुन्छन् । एउटा पक्षको कुरा गर्दा अर्को रिसाको पनि हुन्छ । ए रिसाउँछ र एक दिन पछाडिबाट ढुंगाले हान्छ कि भन्ने डर नमानी लेख्न सक्ने लेखक पनि हुँदा रहेछन् ।” पत्रकार भएका हुनाले यो आँट सचितले गरेको हुन सक्ने उनले बताए ।
उनले साहित्यकारले आफूभित्रको इमानदारिता, परिवार, कुल वंश, समाज र राष्टप्रतिको जुन इमानदारिता छ त्यसलाई साहसपूर्वक निर्वाह गर्न सक्यो भने लेखिएका लेखहरुले सामाजिक उच्च मान्यता पाउने विश्वास व्यक्त गरे । उनले डोमिनेटिङ कल्चरको मात्र कुरा गर्ने हो भने डोमिनेटेड कल्चरको कुरा गरिएन भने सबै त कहिले पनि अघि बढन नसक्ने धारणा व्यक्त गरे । ”हाम्रो मुलुक भनेको बहुसांस्कृतिक भएको हुनाले सबै संस्कृतिको योगफलले नेपालको संस्कृति बन्छ भन्ने मान्यता राखियो भने जुनसुकै समुदायको सस्ंकृतिको कुरा गरे पनि यो सबैको हुनुपर्छ,” उनले भने, ”डोमिनेटिङ कल्चरको जुन त्रास छ , यसबाट उम्किनुपर्छ । हाम्रो भित्रको प्रतिभाको कुरा गर्नुपर्छ ।” सचितले यस्तै काम गरेको उनको भनाइ थियो ।
राष्ट्रगान सर्जक व्याकुल माइलाले यो कृति खोज पत्रकारिता, संस्मरण र आत्मवृत्तान्त लेखन विधिबाट तयार भएको उल्लेख गर्दै यसमा राजनीति, ऐतिहासिक, धार्मिक, सांस्कृतिक, सामाजिक तथा आर्थिक क्षेत्रका रोचक, रहस्यमय र पेचिला विविध विषयवस्तु समेटिएको सुनाए । “सचितले लेखक हुने रहरले मात्र यो पुस्तक तयार पारेका छैनन् बरु जीवन र इतिहास निमोठिएका रामप्रसाद राई, रत्नकुमार बान्तवाजस्ता क्रान्तिकारी योद्धाहरुको कथा कहानीलाई केलाएर सत्ताधारी वर्गलार्ई चिमोट्ने साहस गरेका छन्,” उनले भने, “खुसीको कुरा यो पुस्तक तयार भएपछि एक तहमा ती योद्धाको बारेमा पुनः चर्चा चल्यो । नेपाल सरकारले केही हप्ताअघि मात्र रत्नकुमार बान्तवासमेतलाई सहिद घोषणा गरी राम्रो काम गरेको छ । आशा छ रामप्रसाद राईलाई चाँडै उचित सम्मान गरिनेछ ।” यस्ता सत्कार्यका लागि विमोचनपूर्व नै यो कृति सहायकसिद्ध हुनु खुसी कुरा भएको उनको भनाइ थियो । भने, “यत्ति मात्र होइन यो सचितको जीवनकै एक अध्याय हो ।”
लेखक राईले आफूले भोगेका/देखेका/सुनेका समाजका फरक पाटोलाई दस्तावेजीकरणको प्रयास गरेको बताए । “तथ्यहरूमा उभिने प्रयत्न गरेको छु, पाठकलाई असहमति राख्ने छुट त अवश्य छ नै । म आफ्नो लेखनप्रति जवाफदेही छु,” उनले भने, “किनकि, ‘माङखिम’मा समेटिएका लेखहरू कुनै आख्यान होइनन्, म लेखनलाई फन्टासी बनाउन रुचाउँदिनँ पनि ।” बजारमा लेखनलाई सनसनीय बनाउने प्रवृत्ति पनि रहेको उल्लेख गर्दै,उनले आफ्नो लेखनलाई सकेसम्म विश्वसनीय बनाउने प्रयत्न गरेको दाबी गरे ।
नेपाल प्रज्ञाप्रतिष्ठानका प्राज्ञपरिषद् सदस्य श्रवण मुकारुङ, प्राज्ञसभा सदस्य शशि लुमुम्बू, समालोचक धरणीप्रसाद गौतमले यस कृतिले समाजका फरक पाटोलाई उजागर गरेको बताएका थिए ।
यस कृतिमा ‘रामप्रसादको रामकहानी’, ‘त्यस बेलाका रत्न’, ‘सुन्तलाबारीमा बूढीआमा’, ‘फलामसिंहको फैलावट’, ‘धर्मगुरुको गाउँ’, ‘छापामारलाई बयान’, ‘शाकाहारी माङ्मालुङ’, ‘घरको पिङ’ ‘पानीढलोको बाटो’, ‘पाँच हजारको यात्रा’, ‘दसैंको लडाइँ’, ‘जबरजस्त पत्रकारिता !’, ‘अरुणमा एक बिहान’, ‘पत्रकारिताको गाँठो फुकाउँदा’, ‘कोसी बौलाएको बेला’, ‘आमाबिनाको घर’ शीर्षकका लेख समेटिएका छन् । ‘पूर्व जाने हो’…गीति एल्बम २०६३, ‘नयाँ नेपाल’ अन्तर्वार्ता सँगालो २०६४ र ‘अर्को भ्रम’ कविता संग्रह २०६८ उनका यसअघिका कृति हुन् । नयाँ कृतिका अधिकांश लेखमा इलाम, उक्त जिल्लामा जन्मिएर विशिष्ट योगदान दिएका प्रतिभा, समाज, रीतिरिवाजलगायत विविध पक्ष समेटिएको छ ।",entertainment
"
﻿छोरा बरालिएको खबर इलामसम्म पुगिसकेको थियो। बुवा हान्निँदै काठमाडौं आए। कोठामा राखेर सम्झाउँदै भने, ‘तँलाई के–के खानुछ खा, म बोराका बोरा किनेर ल्याइदिन्छु, तर कोठाभित्रै बसेर खानुपर्छ, कहीँ निस्कन पाउन्नस्।’ बुवाका यी शब्दले तिरजस्तै उनको मुटु घोच्यो। ‘उहाँले रिसाएर गाली गर्दै भन्नुभएको भए म वास्ता गर्दैनथेँ होला, तर उहाँलाई मलाई माया गरेर जसरी भन्नुभयो, म त तिरीमिरी भइहालेँ,’ उनले भने, ‘मैले उहाँहरूलाई कति दुःख दिइरहेको रहेछु भन्ने बुझाइले मलाई आफैं देखी लाज लागेर आयो।’",entertainment
"
﻿काठमाडौं । गीतकार प्रकाश घिमिरेका ६ वटा गीतको संगालो एल्बम आरम्भ बजारमा आएको छ । निजामती कर्मचारी घिमिरेको साहित्यिक यात्रा निकै पुरानो भएतापनि यो उनको पहिलो एल्बम हो । कविता प्रतियोगितामा कहिल्यै दोस्रा नभएका घिमिरेका एल्बममा माया र मुटुका कुराहरू संगालिएका गीतमा नेपालका ख्यातीप्राप्त गायक, गायिकाले स्वर दिएका छन् ।
स्थापित गाएक रामकृष्ण ढकाल, प्रमोद खरेल, सत्यराज आचार्य, शिव परियार तथा मल्लिका कार्कीले स्वर दिएको उक्त एल्बमका गीतमा आलोक श्री, शान्तिराम राई र कल्याण आलेले संगित भरेका छन् ।
गत बिहीवार आरम्भ एल्बम लोकार्पण कार्यक्रम घिमिरेकी माता चैतन्यकुमारी घिमिरेको सभापतित्व र गीतकारका दाई तथा पूर्व मुख्य सचिव तथा गृहमन्त्री माधव घिमिरेको प्रमुख आतिथ्यमा सम्पन्न भएको थियो ।
आरम्भ एल्बमको विमोचन सभापति घिमिरे, मुख्य अतिथि माधव घिमिरे तथा अर्का अतिथि तथा गीतकार र पूर्व अर्थमन्त्री एस्पी कोइराला (शंकरप्रसाद कोइराला)ले संयुक्तरुपमा गरेका थिए ।
कार्यक्रममा बोल्दै गीतकार घिमिरेले एल्बम निकाल्न पैसा नभएका प्रतिभालाई निकै गाह्रो हुने कुरा बताएका थिए । देशभर प्रतिभा धेरै भएता पनि पैसा नहुनेले आफ्नो प्रतिभा देखाउन समेत नपाउने अवस्था आएको गुनासो गीतकार घिमिरेको थियो ।
स्थापित गीतकार तथा लोक सेवा आयोगका सदस्य श्री पुरुष ढकालले घिमिरेका गीतहरू भावपूर्ण भएका र संगीतकारलाई भाका हाल्न समेत सहज हुने प्रकारका भएको टिप्पणी गरे । ढकालले रोयल्टीको पैसा आउने व्यवस्था हुन नसकेको र साँच्चिकै रोयल्टीको पैसा गायकले पाउने हो भने रामकृष्ण ढकाल जस्तो गायकले हेलिकप्टरनै चढेर हिंड्नसक्ने अवस्था आउने कुरा बताए ।",entertainment
"
﻿पोखरा । चलचित्र सुटिङका लागिभन्दै पोखरा पुगको मोडल अचर्ना पनेरुसहितको सुटिङ युनिट पक्राउ परेको छ । निर्माण अनुमति नलिई लुकीछिपी अस्लिल चलचित्र बनाउन लागेको भन्दै पक्राउ गरेको प्रहरीले जनाएको छ ।
“स्थानीय प्रशासनसँग अनुमति पनि लिएको छैन । अस्लिल प्रक्रितिको चलचित्र भन्ने कुरा आयो त्यही भएर पक्राउ गरिएको हो,” जिल्ला प्रहरी कार्यालय कास्कीका प्रवक्ता गणेश बमले बाह्रखरीसँग भने,“चलचित्र विकासबोर्डले यही चैत ५ गते अश्लिल खालको चलचित्र छायांकन हुन लागेको जानकारी आएकाले सुटिङ गर्न नदिनु भनेर जिल्ला प्रशासन कार्यालयलाई परिपत्र गरेकाले नियन्त्रणमा लिएको हो ।”
प्रवक्ता बमका अनुसार देवानी तथा फौजदारी ऐन अन्तर्गत उक्त सुटिङ युनिटलाई कारबाही हुनेछ । उनले प्रहरीले नियन्त्रणमा लिएर जिल्ला प्रशासन कार्यालयलाई बुझाएको बताए ।
प्रहरीले अर्चनासँगै चलचित्र निर्देशक राजु गिरीसहितको टोलीलाई नियन्त्रणमा लिएको थियो ।
आफू सन्नी लियोनजस्तै पोर्नस्टार बन्न चोहको भन्दै अघिल्लो वर्ष पनेरुले टपलेस तस्बिर सार्वजनिक गरेपछि उनी एकाएक चर्चा र आलोचित बनेकी थिइन् । त्यसयता उनले केही गीतमा उत्तेजक अभिनयसमेत गरिकी छन् ।
उनले टपलेस तस्बिर आफ्नै परिवारको सहयोगमा खिचिएको भन्दै सामाजिक सञ्जालमार्फ सार्वजनिक गरेकी थिइन् । उनका टपलेस तस्बिर सामाजिक सञ्जालमा “भाइरल” बनेपछि प्रहरीले हटाउन लगाएको थियो । उनकी आमाले समेत अचर्नालाई आफूले पोर्नस्टार बनाउन चाहेको समाचार सार्वजनिक भएको थियो । उनले पोर्न चलचित्रलाई आफूले “कला”को रुपमा लिएको बताएकी थिइन् ।",entertainment
"
﻿काठमाडौं । साहित्यिक पत्रकार संघले आगामी ३५ औं कथा दिवसको अवसरमा कथाकार वनमाली निराकारलाई मैनाली कथा सम्मान २०७२ र कथाकार नयनराज पाण्डेलाई मैनाली कथा पुरस्कार–२०७२ प्रदान गर्ने निर्णय गरेको छ ।
संघको विशेष कार्यसमितिका अध्यक्ष साहित्यकार राधेश्याम लेकालीको अध्यक्षतामा बसेको कार्यसमितिको बैठकले उक्त निर्णय गरेको हो ।
वि.सं.२०३८ सालदेखि निरन्तर कथा दिवस मनाउँदै आएको साहित्यिक पत्रकार संघले सोही दिन विशेष लघुकथा वाचनको आयोजनासमेत गर्ने भएको छ । मैनाली कथा पुरस्कार रकम यसै वर्षदेखि वृद्घिगरी रू.५१ हजार राशी प्रदान गर्ने पनि निर्णय गरिएको छ । यसअघि रू. ३१ हजार राशी रहेको थियो ।
कथाकार निराकारका समयका पर्खाल (२०४६–साझा प्रकाशन), विवरूका कथाहरू (२०६६०) लगायतका कथा कृतिहरू प्रकाशित रहेका छन् ।
यसैगरी मैनाली कथा पुरस्कार २०७२ बाट सम्मानित हुनुहुने पाण्डेका ‘खोरभित्र जोकर’ (२०६०), निदाएँ जगदम्बा (२०६५), चकलेट (२०६९) लगायतका कथा कृति प्रकाशित छन् ।
मैनाली कथा पुरस्कारबाट यस अघि कथाकारहरू क्रमशः भाउपन्थी, मनु ब्राजाकी, मोहनराज शर्मा, माया ठकुरी, कुमार ज्ञवाली, विश्वम्भर चञ्चल, जगदीश घिमिरे, प्रेमा शाह, खगेन्द्र सङग्रौला, पद्मावती सिहं, भागिरथी श्रेष्ठ, सनत रेग्मी, सन्तोष भट्टराई, मुरारी अधिकारी, राजव, इन्दिरा प्रसाई, ध्रुब सापकोटा, नगेन्द्रराज शर्मा, मुरारी अधिकारी (ख), नारायण ढकाल, माधव भँडारी, गोविन्द गिरी प्रेरणा, गोपाल पराजुली, महेशविक्रम शाह, किशोर पहाडी, इस्माली र अविनाश श्रेष्ठ सम्मानित भइसकेका छन् ।
यसैगरी मैनाली कथा सम्मानबाट यस अघि कथाकारहरू क्रमशः मदनमणि दीक्षित, गोविन्दबहादुर मल्ल गोठाले, डा.धु्रवचन्द्र गौतम, परशु प्रधान, डा.दयाराम श्रेष्ठ ’सम्भव’, हरिहर खनाल र मधुवन पौडेललगायत सम्मानित भइसकेका छन् ।",entertainment
"
﻿नामः अनुभव रेग्मीवर्षः ८कक्षाः ३ पेशाः अध्ययन र अभिनय 
उमेर आठ वर्ष मात्रै भए पनि उनको चर्चा वयस्कको भन्दा कम छैन । बालपन नकटे पनि उनको काम परिपक्व छ । भर्खर कखर सिक्दै गरे पनि उनको कमाई कम छैन । नाम, दाम र इज्जतले पूर्ण अनुभव स्कुले नानीहरुका आदर्श हुन् भने बाल कलाकाकाबीचमा लोकप्रिय र उत्कृष्ट । आइतबार साँझ बानेश्वरको संगमचोकस्थित उनको घर पुग्दा अनुभव भर्खरै स्कुलबाट फर्किएका थिए । र, उनी हिसाव गरिरहेका थिए, अब म चार कक्षामा पुग्न चार दिन बाँकी छ । उनै अनभुव बाह्रखरीसँग यसरी प्रस्तुत भए;
००
म आठ वर्षको भएँ । मैले सिनेमा कहिलेदेखी गर्न सुरू गरेँ मलाई नै याद छैन । आमाले भनेनुसार चार वर्षको थिएँ रे । पछि थाहा पाँए भिजा गर्ल मेरो पहिलो सिनेमा हो । ‘भिजा गर्ल’, ‘रिदम’, ‘काली’, ‘आवरण’, ‘नाईं नभन्नु ल-२’, ‘नाईं नभन्नु ल-३’, ‘नाईं नभन्नु ल-४’ र ‘लुटेरा’मा मैले खेलेको छु । नाईं नभन्नु ल-४ प्रदर्शन हुन बाँकी छ । यही चैत २४ गतेबाट प्रदर्शन हुँदैछ ।
अरु दुई ओटा सिनेमा गर्ने तयारीमा छु । सायद वैशाखबाट सुरु हुन्छ ।
००
मेरो बुबा (अरुण रेग्मी) चलचित्रको प्रोडक्सन म्यानेजर हुनुहुन्छ । भिजा गर्लमा नयाँ बालकलाकार चाहियो भनेपछि सानो अडिसन जस्तो लिइयो । मलाई त्यहाँ बुबाले लैजानु भयो । त्यहाँ मैले राम्रै गरेकोले होला मलाई त्यो चलचिमा खेलाउने कुरा भयो । मलाई भने खेल्न मन लाग्दैन थियो । बुबाले मलाई मामा घर जाने भनेर चलचित्र छायांकनमा लैजानु हुन्थ्यो । यसरी मलाई ढांटेर नै पुरै भिजागर्ल चलचित्रको छायांकन सकियो ।
पहिलोपटक आमा बुबासँग सिवील मलमा गएर भिजा गर्ल चलचिल हेरेको आँफैले आँफैलाई चलचित्रमा देख्दा अनौठो लाग्यो । हलमा गएर हेरेको पनि सायद पहिलो चलचित्र यही हो जस्तो लाग्छ । पछिल्लो पटक ड्रिम्स हेरेँ । यसमा गीतको लोकेशन मन पर्यो ।
००
टेलिभिजनमा हिन्दी चलचित्र आउने भएर पनि होला म नेपाली भन्दा हिन्दी चलचित्र बढी हेर्छु । मलाई मनपर्ने अभिनेता सलमान खान हो । मलाई उसको बडी मन पर्छ । म पनि ठूलोभएपछि त्यस्तै बडी बनाउँछु । मलाई सलमानको डाइलग पनि मन आउँछ, “एकबार मेने कमेन्ट कर्दियो तो म खुद कवी नही सुन्ता ।” सलमानको दवङ् हेरेर म इन्स्पायर भएको हुँ । त्यैसैले म भोलिपर्सी एक्सन नायक बन्छु । मेरो एक दुई ओटामा एक्सन जस्तै भूमिका पनि छ नि ! प्लस टु सकेपछी म नायक हुन्छ ।
००
पहिलो चलचित्रमा मैले १५ हजार पारिश्रमिक पाएको थिँए । अहिले एक लाख भन्दा माथी दिनुहुन्छ । आमाको भन्दा मेरो धेरै हुन्छ । (सानो पर्दाकी नायिका कविता रेग्मी अनुभवकी आमा हुन् । उनको अभिनय परिचय, बंशमा मजाले जमेको थियो ।) सबै पैसा बैंकमा राखिदिनु भएको छ । म ठूलो भएपछि डाक्टर, पाइलट इन्जिनियरिङ केही नबन्ने । एक्टिङ पढ्ने र एक्टर हुने ।
००
मलाई चलचित्र खेलेपछि स्कुलमा शिक्षक साथीभाईले धेरै मायाँ गर्नुहुन्छ । शिक्षकले झनै राम्रो गर्नुपर्छ भन्नुहुन्छ । सबै साथीहरु क्लोज हुन खोज्नुहुन्छ । कक्षा कुनै बेला छोड्नुपर्छ । तर, पछि रिकवर गर्छु । मलै गर्ने अभिनयको धेरैजसो छायांकन शनिबार मिलाउनु हुन्छ । मैले सबैभन्दा धेरै चलचित्र गरेको विकास आचार्य अंकल (नाईं नभन्नु ल चलचित्रको निर्देशक तथा निर्माता)सँग हो । उहाँले पात्रो हेरेर विदाको दिन मिलाइदिनु हुन्छ । उहाँ त मेरो गड फादर हो । उहाँ नभएको भए । अनुभव रेग्मी पनि हुँदैन थियो ।
मलाई सबै भन्दा धेरै माया विकास अंकल(विकास आचार्यः निर्देशक तथा निर्माता नाईं नभन्नु ल), प्रियंका दिदी (नायिका प्रियंका कार्की), पउल दादा (मोडल तथा नव नायक पउल शाह), वर्षा दिदी (नव नायिका वर्षा राउत) र सरोज अंकल, (नायक सरोज खनाल), संयमम पुरी दादाले गर्नु हुन्छ ।
नाईं नभन्नु ल-४ को छायांकन गर्न चितवन जाँदा उतै बस्नु पर्यो । वीरगन्ज पनि छायाँकन गर्न जानु पर्यो । म सँग आमा सँगै जानु हुन्छ । प्रियंका दिदीसँग छुटेर घर आउँदा मलाई रुन मन लाग्छ ।
००
चलचित्रसँगै मैले पढाई पनि अघि बढाइरहेको छु । अब चार दिनपछि चार कक्षामा जाँदैछु । तीन बाट चारमा जाँदा ९९.१ प्रतिशत अंक ल्याएको थिएँ । छायांकन सकिएपछि छुटेको कोर्ष रिकबर गरिरहेको छु ।
००
सबैले राम्रो गर्छौ भन्नुहुन्छ । मैले उत्कृष्ट फ्ल्मिी खबर बालकलाकार अर्वाड, कामना अवार्ड, राष्ट्रिय बक्सअफिस अवार्ड पाएको छु । मैले चार ओटा म्युजिक भिडियो र एउटा विज्ञापनमा पनि खेलेको छु । नाईं नभन्नु लको मर्ने कसैलाई रहर हुँदैन । सबैभन्दा लोकप्रिय भयो ।
००
कहिलेकाँही कुनै दृश्यमा अभिनय भने गर्न असहज हुन्छ । नाई नभन्नु ल-चारको ट्रेलरमा चुम्बनको दृश्य छ । त्यसमा मैले वान्स मोर भनेको छु । साह्रै गाह्रो भयो । लाज लाग्छ । त्यस्तो गर्न नपरेपनि हुन्थ्यो भन्ने लाग्छ ।
००
मैले आजसम्म फेसबुक खोलेको छैन । तर, मेरो नाममा थुप्रै फेक एकाउन्ट छन् । मलाई किन रेस्पोन्स नगरेको, किन रिक्वेष्ट एक्सेप्ट नगरेको, किन नबोलेको भनेर साथीहरुले सोध्छन् । आमालाई पनि अनुभव किन हामीसँग नबोलेको भनेर सोध्छन् । तर, म अहिले पनि फेसबुक एकाउन्ट खोल्ने सोच बनाएको छैन ।
००",entertainment
"
﻿काठमाडौं । गायक कमल खत्रीले नयाँ वर्षको उपाहारस्वरुप स्रोतालाई नयाँ गीत दिने भएका छन् । नयाँ वर्ष २०७३ को सुरूमै उनका स्रोता तथा दर्शकले खत्रीका नयाँ गीत सुन्न पाउने छन् ।
गायक खत्री गीत रेकर्डिङको काम सकेर अहिले म्यूजीक भिडीयो छायांकनमा ब्यस्त छन् । “भाइसँग गाएको छु, महसुश…..बोलको गीत,” खत्रीले बाह्रखरीसँग भने,“यसको छायांकन भइरहेको छ । छायांकन अन्तिमचरणमा पुगेकाले यो गीत बजारमा चाँडै आउँदैछ ।”
“आत्मामा…..” बोलको गीतबाट नेपाली सांगीतिक क्षेत्रमा स्थापित खत्रीले अहिले आफ्नै सिंगल प्रोजेक्टमा पनि काम गरिरहेको बताए । उनका “जलेँ म जलेँ…. ”लगायत मुम्वईमा एरेन्ज भएका दुई ओटा गीत पनि बजारमा लयाउने तयारीमा छन् ।
“मुम्वईमा एरेन्ज भएका दुईओटा गीतको सुटिङपनि अन्तिम चरणमा पुगेको छ । भिडियोले गर्दा काम अड्किएको हो । भिडियो तयार हुनबित्तिकै गीत बजारमा आउँछ ,”उनले भने, “गीत निकै राम्रो बनेको छ ।”
विदेशमा रहेका स्रोता र दर्शकमा पुग्नकालागि म्यूजीक भिडीयो अनिवार्य भएको गायक खत्रीको भनाई छ । “अडियो मात्र भयो भने त्यो विदेशमा रहेको स्रोता, दर्शक र फ्यानमा पुर्याउन गाह्रो हुन्छ त्यही भएर भिडीयो अनिवार्यजस्तै छ । गीतसँगै भिडियो पनि बनाउनु पर्ने वाध्यताका कारण गीत केही महङ्गो भएको छ ।” गायक खत्रीले भने ।
गायक खत्रीका “पीडा”, “आत्मामा” र आत्मामा–२” नामक तीनओटा गीति एल्वम सार्वजनिक भइसकेका छन् । आफ्नै शब्द र कम्पोजमा गीत गाउन रुचाउने खत्री यो पटकपनि आफ्नै कम्पोज र शब्द रहेको गीत लिएर आउन लागेका हुन् ।
 
",entertainment
"
﻿फिल्म : काफल पाक्योनिर्देशक : सावित्री खत्रीकलाकारहरु : जीवन लुईटेल, वर्षा राउत, मुकेश आचार्य
यसै साता रिलिज भएर पनि ‘काफल पाक्यो’ पूर्णत: ‘फन्को’ को ह्वीमको सेपमा पर्‍यो । तर दर्शकका लागि फिल्म अनपेक्षित रुपमा मनोरन्जनात्मक लाग्नेछ । फिल्मको मेरुदण्ड नै जीवन अभिनित विष्णुप्रसाद आचार्य पात्र हो । फिल्म घटना प्रधान भएतापनि चरित्रका कारण रमाइलो बनेको छ ।
पछिल्लो समय नेपाली फिल्मका कथा ग्रामीण जीवनशैली र चरित्र केन्द्रित हुन थालेका छन् । शहरिया दर्शकले पनि यस्ता चरित्रलाई रुचाएको देखिन्छ ।
गुल्मीका विष्णुप्रसाद राजधानीमा सुब्बाका रुपमा जागिरे भएतापनि गाउँले लवज र चालचलन हटेको छैन । शुद्ध शाकाहारी ब्राम्हण चरित्रको ऊ लप्पन छप्पन जान्दैन । सोझो र इमान्दार छ । गाउँबाट बुबाको फोन आउँछ, ‘छोरा तेरो लागी केटी भेटियो । बिहेका लागि चाहिने सरसामान लिएर तुरुन्त घर आइजो ।’ ४२ जना केटी हेरेर बुबाले गोमासँग बिहे जुराईदिन लागेको खबर पाएपछि विष्णुप्रसाद भोलीपल्टै हवाईमार्ग हुँदै घर जाने हुन्छ ।
तर फिल्म जीवनको विवाह हुनु अगावै नुमी (वर्षा) सँगको प्रेमकथामा मोडिन्छ । फ्ल्यासब्याकमा नभई तत्कालीन समयमै । जब एयरपोर्टका लागि हिंडेको विष्णुप्रसाद नुमीका कारण उडान छुटाउँछ । घरायशी तनावका कारण विरक्तिएर हिंडेकी नुमीको चरित्र विष्णुप्रसादको भन्दा विपरित छ । बुलेट बाइकमा कुद्नु, रक्सी–चुरोटमा रमाउनु वा परिआए गुन्डालाई आफैं तह लगाउन सक्ने हैसियतकी नुमी सोझो विष्णुप्रसादलाई बिहेका लागि समयमै घर पुर्‍याईदिन तयार हुन्छे ।
फिल्मको आधा भाग मुलत: सडकमै बुनिएको छ । स–साना घटनाक्रम र त्यसमा विष्णुप्रसादले दिने अनौठो र रमाइला प्रतिक्रियाले दर्शकलाई फिल्मसँग अन्तरनिहित गर्ने सामथ्र्य राख्छ ।

मुख्य जोडीको केमेस्ट्रीमा मार खाएको भएपनि पटकथा र संवादमा फिल्म सबल देखिन्छ । फिल्मको समापनमा भने कथा केही खुकुलिन पुगेको छ । तर पहिलो फिल्मबाटै सावित्रीले शसक्त निर्देशकीय पारी खेलेकी छन् । फिल्ममा उनको मिहिन काम प्रष्टिन्छ ।
दीर्घ गुरुङ र दिपक बज्राचार्यले आखाँ नबिझाउने गरी सिनेमाटोग्राफीक ल्यांग्वेज व्यक्त गरेका छन् । फिल्मको दोस्रो भागमा पात्र मनस्थितीमा परिवर्तन आउँछ । यतिबेला विष्णुप्रसादको जीवनमा आएको आमुल परितर्वतलाई फिल्मले तार्किक बनाउनबाट चुकेको छ । ‘नानीदेखि लागेको बानी छुट्न गाह्रो हुन्छ’ भनिएपनि गाउँले चरित्रको विष्णुप्रसाद एकाएक हाईफाई शैलीमा झुल्किनु अस्वभाविक लाग्छ ।
‘काफल पाक्यो’ जीवनका अभिनयका दृष्टिकोणले हालसम्मको सबल फिल्म मान्न सकिन्छ । मेरुदण्डकै रुपमा रहेका जीवनले फिल्मलाई हेर्न लायक बनाएका छन् । फिल्मको विषयबस्तुको प्रचार प्रसारमा केही ध्यान दिन सकेको भए ‘काफल पाक्यो’ जायन्ट किलर बन्न सक्थ्यो ।",entertainment
"
﻿गीतकार/संगीतकार/गायक/वाद्यदक जेसनले यो गीत रेकर्ड गर्दा करिब ६/७ ‘टेक’ खानपरेको सुनाए। उनले जेशनकाे याे एल्बमका सबै गीत नेपालका बिभिन्न गाउँ डुलेर खोजिएका र फिल्ड रेकर्डबाटै तयार हुने पनि जानकारी दिए। एल्बम निस्कँदा पड्किन्छ बारुदबाहेक अरु सबै गीत नयाँ हुने उनको भनाइ छ।

सामाजिक बिषयबस्तुलाई प्रतीकात्मक शैलीमा गीतमा ढाल्ने जेसनसँग गीतबारे प्रश्न गर्दा उनले भने, ‘एकजना बृद्ध जो न्यायका लागि अनसन बस्दाबस्दै बित्नुभयो। त्यही घटनाले छोएर लेखेको हुँ।’",entertainment
"
﻿११ वर्षअघि एकदिन–
साथीसँग सुन्धारास्थित कारागारको महिला सेल पुग्दा पुष्पा (बस्नेत) झस्किइन् ।
झस्किइनन् मात्रै, आँखा रसाए, मनमा काँडैकाँडाको तारले बिझायो । भर्खरकी ९ महिने सानुकान्छी तामाङलाई देखेर मन मैनझैं पग्लिएर आँखाबाट झर्यो ।
जेल परेका आमाको दुर्दशाभन्दा स–साना केटाकेटीको अवस्था दर्दनाक देखिन् । र, अठोट लिइन्, जसरी भए पनि म यी लालाबालालाई आमा बनेर पाल्छु, आमा–बुवाको सजाय यी निर्दोषले पाउनु हुँदैन ।
र, सुरु भयो उनको जीवनको नयाँ अध्याय । अविवाहित भएर उनी असाधारण आमा बनिन् ।
सुरुवात भाटभटेनीनजिकै ‘शिशु स्याहार केन्द्र’ खोलेर भयो– २००५ मा । सुरु–सुरुमा कारागारबाट बच्चा ल्याउने र छाड्ने काम गरिन् । उनीहरुलाई खेलाउने र कहिलेकाहीँ घुमाउन लैजाने गरिन् । एक जना सहयोगी पनि राखिन्, जसले बच्चालाई कारागरबाट ल्याउने र छाड्ने गर्थे । त्यतिबेला जेलर ऋषिकेश ढुंगेलले पनि उनलाई सहयोग गरे । त्यसपछि २००७ मा बाल गृह खोलिन् । त्यहाँ दुईजना बच्चा थिए । त्यसलाई बिस्तारै प्रारम्भिक विकास केन्द्रको रूप दिइन् ।
सुखसलयमै बाल्यकाल बिताएकी पुष्पाको जन्म २०४० मा मैतीदेवीमा भएको हो । उनी माहिली छोरी हुन् । बुबा र दाइसँग मिलेर पुख्र्यौली व्यपार सम्हाल्ने सपना थियो पहिले । सानैदेखि बोर्डिङ स्कुलमा पढे पनि उनी पढाइमा कमजोरै थिइन् । पटक–पटक स्कुल फेर्दै पुष्पाले जेभियर एकेडेमीमा कर्मस पढिन् । माइतीघरको सेन्ट जेभियर्स कलेजमा सोसल वर्क विषय लिएर स्नातक र काठमाडौं युनिभर्सिटीमा ‘अर्ली चाइल्ड डेभलप्मेन्ट एजुकेसन’मा पोस्ट ग्य्राजुयट गरिन् ।
पढ्ने, जागिर खानेभन्दा सिलाइबुनाइ र नाच्ने रहर बढी थियो उनमा । तर, यी रहर रहरमै खुम्चिए । कारण– उनका बुवालाई छोरी नाचेको मन पर्दैनथ्यो । त्यसैले उनी नाच्नै छाडिन् । बुवा भन्थे– घरकी छोरी नाच्नु हुँदैन, अलच्छिन लाग्छ ।
उमेरले भर्खर यौवन छुँदै थियो– उनी बच्चाबच्ची स्यहार्न जुटिहालिन् । जेल परेका अभिभावकका छोराछोरीलाई नयाँ जीवन दिन उनले खोज–अनुसन्धान गरिन् । यसकै लागि संस्था खोल्ने योजना सुनाउँदा बुवाले पत्याएनन् । केटाकेटीका लागि घर बनाउँछु भन्दा पनि बुवाले विश्वास गरेनन् ।
“अरुका छोराछोरी स्याहारेर दुःखबाहेक केही पाउँदिनौ भन्नुहुन्थ्यो, तर आमाले थोरै भए पनि विश्वास गर्नुभयो,” पुष्पा सम्झिन्छिन्, “छोरीले केही गर्न चाहेको भए गर्न दिऊँ, थाकेपछि चेत खुल्छ भन्नुभयो, त्यसले मलाई हौसला दियो ।”
१० वर्षअघि गैरसरकारी संस्था खोलेर काम गर्नु सजिलो थिएन । पुष्पाले धेरै संघर्ष गरिन् । केही काम नभएर संस्था खोलेको भन्दै कटाक्ष गर्नेहरु कम थिएनन् । त्यसमाथि कारागारमा रहेका बच्चाको स्याहारसुसार गर्नुपर्ने !
तर, पुष्पाको अठोट र अगाडि बढिसकेका पाइला डगमगाएनन् ।
सुरुमा संस्था दर्ता गर्दा १५ सय रुपैयाँ लाग्यो । जसोतसो पैसा जुटाएर दर्ता गरिन् र केटाकेटी ल्याएर राख्न थालिन् । त्यसपछि बल्ल उनले आमा हुनुको दुःख, सुख, पीडा सबै भोगिन् । भन्छिन्, “आमा हुनु त सृस्टिकै गाह्रो काम रहेछ !”
लागेको थियो । आमालाई धेरै सताउने गर्थिन् । आफु आमा हुदा बल्ल बुझेकिछिन् आमा हुनुको अपठेरो सजिलो । उनि भन्छिन् “आमा हुनु त धेरै गाह्रो कुरा रहेछ” ।
चकलेट र टिभी भएपछि केटाकेटी भुल्छन् । पुष्पाले पनि सुरुमा यही उपाय लगाइन् । त्यससँगै बेलाबेला बाहिर घुमाउन लगेपछि अरु के चाहिनू ! केटाकेटीले उनलाई आफ्नै आमाभन्दा बढी नजिक ठाने । पुष्पा ढिलो पुग्दा कतिपटक उनीहरु ढोकामै कुरेर बस्थे । घर पुग्नेबित्तिकै अँगालो मार्थे । यसले पुष्पामा बलियो आत्मविश्वास जगाउँथ्यो ।
कतिपटक हुलै लिएर बाहिर घुमाउन लैजाँदा मान्छेहरु सोध्थे, “यी केटाकेटी को हुन् ?”
पुष्पा भन्थिन्, “सबै मेरा सन्तान हुन् ।”
त्यसपछि प्रश्न सोध्नेहरु केही नबोली बाटो लाग्थे । कतिले त अनुहारै मिल्दैन पनि भन्थे । पुष्पा मुसुक्क हाँसेर टारिदिन्थिन् ।
करिब एक दशकसम्मै भाडामा बसेर २ महिनाअघि मात्रै पुष्पा केटाकेटीसहित बूढानीलकण्ठस्थित आफ्नै घरमा सरेकी छन् । साना–साना नानी बस्ने घर भएकाले घरको नाम नै ‘बटरफ्लाई होम’ राखेकी छन् । यो घर बनाउने पैसा उनले ‘सीएनएन अवार्ड २०१२’बाट जुटाइन् । ‘सीएनएन हिरो’ भएबापत उनले साढे ३ करोड रुपैयाँ पुरस्कार पाएकी थिइन् । आर्थिक रूपमा सधैं धरमरधरमर उनको अभियानलाई यो पुरस्कारले ठूलो टेवा दियो ।
‘बटरफ्लाई होम’मा बस्ने स–साना केटाकेटीलाई उनका आमा–बाबुबारे पुष्पाले कहिल्यै एक शब्द केही भन्दिनन् । केटाकेटीहरु पनि सोधखोज गर्दैनन् । आफ्ना बाबुआमा जेलमा छन् भन्ने सुन्दा बाल मनोविज्ञानमा नराम्रो असर पर्छ भन्ने लागेरै पुष्पाले उनीहरुबाट यो सत्य लुकाउँछिन् ।
“तर, कहिलेकाहीँ बाहिर जाँदा कसैले प्याच्च भनिदिन्छ,” पुष्पा भन्छिन्, “त्यतिबेला साह्रै चित्त दुख्छ । अलि बुझ्ने भएका केटाकेटीले सोध्छन् पनि, के उत्तर दिनू ? उमेर बढ्दै गएपछि म आफैं भनिहाल्छु, मान्छेहरु अति जान्ने भएर
स–साना केटाकेटीको भावनासँग खेलिदिन्छन् ।”
आमा–बाबुको सत्यता जानकारी गराउँदा पुष्पा हरेकलाई भन्ने गर्छिन्, “तिमीहरुले बुवा–आमाजस्तो गल्ती कहल्यिै नगर्नू । उहाँहरुले पढ्न पाउनु भएन, तिमीहरु शिक्षा लिएर इज्जतको जिन्दगी बाँच्नुपर्छ । अपराधकर्ममा लागेर कमसेकम मेरो आँखामा आँसु नल्याइदिनू ।”
बाबुआमा जेलबाट रिहा भएपछि उनीहरु सँगै जान्छन् । पारिवारिक अवस्था हेरेर उनीहरुलाई प्रारम्भिक बाल विकास केन्द्रले पढाइ खर्च पनि दिने गरेको छ ।
सीएनएन हिरो
पुष्पालाई संसारभर चिनाएको ‘सीएनएन हिरो’ले हो । विश्व त टाढैको कुरा– नेपालमै पनि उनलाई चिन्ने नगन्य थिए ।
सन् २०१२ मा अमेरिकी समाचार संस्था सीएनएनले विश्वभर गरेको इन्टरनेट भोटिङमा सर्वाधिक मत ल्याएपछि पुष्पाले यो अवार्ड पाएकी हुन् । उनले विश्वका अरु ९ प्रतिस्पर्धीलाई पछि पारेकी थिइन् । आफूले गरेको सत्कर्मकै फल ठानेर उनले यसलाई स्वीकारिन् । खुसीका आँसु पनि झर्दा रहेछन् भनेर उनले त्यतिबेला पहिलो पटक भोगिन् ।
त्यसपछि ३ लाख रुपैयाँ पुरस्कार राशिको कोरियन पुरस्कार पनि पाइन् ।
अबको जीवन
आफ्नो पूरै जीवननै यस्तै बालबालिकाको सेवामा समर्पित गर्ने पुष्पाको सपना छ । यही सपनाका लागि उनले बिहेसमेत गरेकी छैनन् । भन्छिन्, “बिहे गर्नैपर्छ, जीवनसाथी नै चाहिन्छ भन्ने छैन । घरबाट पनि प्रेसर छैन ।”
अहिलेसम्म आफूलाई बुझ्ने केटा नपाएको पनि उनले सुनाइन् । “बुबाले सधैं विवाह गर्नुपर्दैन, आफ्नो भविष्य बनाउनुपर्छ, केही राम्रो काम गर्नुपर्छ भन्नुहुन्थ्यो, म जानीनजानी त्यस्तै भएँ,” पुष्पा भन्छिन्, “बुवाको त्यही वाणीले मलाई अविवाहित आमा बनाइदियो । मैले विवाह गरेको भए आफ्नै छोराछोरीको मात्रै कथा लेख्थें होला तर अहिले धेरै छोराछोरीको कथा लेख्न सक्छु ।”
बाबुले आमाको हत्या गरेपछि जन्मको ४५ दिनदेखि पुष्पासँग बस्दै आएकी पुष्पाञ्जली अहिले २ वर्षकी भइन् । पुष्पालाई सबैभन्दा प्यारी यिनै लाग्छिन् । “अनुहारसमेत मसँग मिल्छ, अहिले किन्डरगार्टेनमा पढ्छिन्,” पुष्पाञ्जलीलाई काखमा राख्दै पुष्पा मुसुक्क हाँसिन् ।
यी केटाकेटी अतिरिक्त क्रियाकलापमा समेत अगाडि रहेको पुष्पाले सुनाइन् । पढाइसँगै खेल, नाचगान सबैमा कोही न कोही प्रतिभाशाली छन् । उनीहरुलाई अप्ठ्यारो पर्ने हुँदा पुष्पा स्कुलका कार्यक्रममा समेत जाँदिनन् । “बच्चालाई प्राइभेसी चाहिन्छ भनेर म स्कुल जान्नँ,” भन्छिन्, “स्कुलका टिचरहरुसमेत सहयोग हुनुहुन्छ, त्यसैले पढाउन एकदमै सहज भएको छ ।”
‘बटरफ्लाई होम’
‘बटरफ्लाई होम’मा अढाई वर्षे नानीदेखि २० वर्षका किशोरकिशोरीसम्मले स्नेह, सुरक्षा र शिक्षा पाइरहेका छन् । उनीहरु सबै बिहान ५ बजे उठिसक्छन् । नित्यकर्मपछि ६ देखि ७ बजेसम्म योग कक्षा हुन्छ । त्यसपछि खाजा खाएर सबैले आफ्ना भाँडा आफैं माझ्छन् । त्यसपछि ९ बजेसम्म पढछन् । साँझ पनि त्यहीअनुसारको रुटिन छ । स्कुलबाट आउनेबितिकै खाजा खाएर होमवर्क गर्न थालिहाल्छन् । तेक्वान्दो, नृत्य, चित्रकला– जसलाई जेमा रुचि, उसले त्यहीमा अभ्यास गर्छ । त्यसपछि साँझको खाना खान्छन् । साना केटाकेटी सुत्छन्, ठूला पढ्छन् । साढे १० बजेसम्म पढ्न उनीहरुलाई अनिवार्य गरिएको छ ।
अरुभन्दा ‘बटरफ्लाई होम’का केटाकेटीले जीवन बुझेको पुष्पा दाबी गर्छिन् । भन्छिन्, “जिन्दगी चिनेका छन् । जस्तोसुकै समस्यासँग पनि जुझ्न सक्छन् । कोसँग कसरी बोल्ने, काँटा चम्चा र चपस्टिकले कसरी खाने सबै जान्दछन् । पछि जहाँ गए पनि दुःख पाउँदैनन् ।”",entertainment
"
﻿काठमाडौं ।  नेपाली सुगम संगीतको आकाशमा टीका प्रसाईं एक चर्चित नाम हो । उनले भर्खरै ‘नतोडन’ बोलको गीत नेपाली बजारमा ल्याएकी छन् । उनकै शब्द रचना रहेको सो गीत केही दिनअघि बजारमा आएको हो । यसपछि उनले राजेश पायल राइको सहकार्यमा हातैमा चुरा नामक बोलको गीत पनि ल्याउने बताएकी छन् ।
‘नेपाली तारा’ ‘मायाको डोरी’ जस्ता अन्य धेरै रियालिटी शोमा सहभागी हुँदै उनले आफ्नो सांगीतिक यात्रा ‘ब्राइटर तिम्रो सुर मेरो गीत २०६२’ को विजेता भई औपचारीक रूपमा शुरू गरेकी हुन । हालसम्म लगभग एकसय गीतहरु उनकै आवाजमा रेकर्ड भइसकेका छन् । जसमा नेपाली भाषाको साथै, अन्य राष्ट्रिय भाषा ( मैथिली, भोजपुरी, राजवंशी र चौधरी) रहेका छन् ।
भिडियोः
",entertainment
"
﻿नेपालको जातजातीबारे खोज–अनुसन्धान गर्ने डोर बहादुर बिष्टको कथा समेटीएको ‘काष्ट वे म्यान’
गतवर्ष हङकङबाट ‘ट्राभलिङ किम्फ’का रुपमा देशबाहिर प्रदर्शन थालेको काठमाडौं अन्तर्राष्ट्रिय पर्वतीय फिल्म महोत्सव(किम्फ) यसपटक ३१ मार्चमा मकाउमा हुने भएको छ ।
हिमाल एशोसिएसनको आयोजना तथा गोर्खा एकता ईण्टरनेशनल मकाउको सह आयोजनामा काम पेक कम्युनिटी सेण्टर, सनमालोमा सम्पन्न हुने ‘घुम्ती किम्फ’मा तीन वटा फिल्म प्रर्दशन हुदैछन् ।
छोटो फिल्म ‘कमारो’
महाभुकम्पबारेको ‘नेपाल अर्थ क्विक: हिरोज सर्भाइभर एण्ड मिराकल्स’
जसमा केशाङ छेतेनद्धारा निर्देशीत नेपालको जातजातीबारे खोज–अनुसन्धान गर्ने डोर बहादुर बिष्टको कथा समेटीएको ‘काष्ट वे म्यान’, गणेश पाण्डेले बनाएको नेपालमा गएको महाभुकम्पबारेको ‘नेपाल अर्थ क्विक: हिरोज सर्भाइभर एण्ड मिराकल्स’ र अरुण देव जोशीको निर्देशन रहेको छोटो फिल्म ‘कमारो’ रहेकाछन् ।
राजधानीमा वर्षेनी हुँदै आएको किम्फ यसअघि ‘घुम्ती किम्फ’का रुपमा नेपालका ४७ जिल्लामा प्रदर्शन भइसकेको छ । २०१५ देखि देशबाहिर आयोजना हुनेक्रममा फेब्रुअरीमा हङकङ, मकाउ र अगस्तमा अमेरिकाको न्युयोर्कमा सम्पन्न भएको थियो ।
विदेशमा भएको प्रर्दशनीमान दर्शकको उत्साहजनक उपस्तिथि भएकोले किम्फलाई यसवर्षपनि निरन्तरता दिन लागीएको किम्फका अध्यक्ष तथा आयोजक हिमाल एसोसिएसनका कार्यकारी निर्देशक वसन्त थापाले बताउँछन् । हरेक वर्ष डिसेम्बरमा राजधानीमा हुँदै गरेको महोत्सवलाई ‘ट्राभलिङ किम्फ’का रुपमा देशबाहिर लैजादा प्रवासमा रहेका नेपाली दर्शकले देशसँग नजिक हुँने र विदेशी माझ नेपालको पर्यटन र संस्कृतिको प्रर्वद्धन हुने थापाले बताए ।
नेपाली जनजीवनलाई दुरुस्त देखाउने खालका वृत्तचित्र देखाईने किम्फ मकाउको तयारी पुरा भएको स्थानीय आयोजनाक मध्येका पुर्ण गुरुङ देउरालीले बताए । उनका अनुसार गत वर्ष दर्शकहरुले रुचाएका कारण यो महोत्सवलाई मकाउमा निरन्तरता दिइएको हो ।
हरेक वर्ष करिब सय भन्दा बढी देशहरूका डकुमेन्ट्री, फिक्सन, सर्ट फिल्म, एनिमेसन र प्रयोगात्मक फिल्महरू छनोट गरेर प्रर्दशनी गरिने किम्फ नेपालमा हुने अन्तर्राष्ट्रिय फिल्म महोत्सव हो । विगत १३ वर्षदेखि नियमित हुँदै आएको किम्फ ‘घुम्ती किम्फ’का रुपमा देशका विभिन्न सहरहरूमा समेत प्रर्दशनी हुने गर्छ । किम्फमा विशेषगरी पर्वत, त्यहाँका बासिन्दा, संस्कृति र वातावरणमाथि बनेका फिल्महरू प्रदर्शन गरिन्छन् ।
किम्फका इन्टरनेसनल इभेन्ट कोअर्डिनेटर डम्बरकृष्ण श्रेष्ठका अनुसार मकाउपछि अमेरिकाको न्युयोर्कमा एभरेष्ट मीडियाको स्थानीय आयोजनामा ५ जुन २०१६ मा हुने भएको छ ।

  मकाउमा ‘ट्राभलिङ किम्फ’      ",entertainment
"
﻿
मिस नेपाल युएस २०१३ की विजेता वर्तिका राई गीति संग्रह बिम्बाकाश लिएर सांगीतिक आकाशमा देखिएकी छन् । अल्बममा उनी आफैंले लेखेका र संगीत भरेका ६ वटा गीत छन् । राईले फागुनको अन्तिम साता न्यूयोर्कबाटै अल्बम सार्वजनिक गरेकी हुन् ।
त्यसो त उनले सात वर्षको उमेरमै काठमाडौंको बूढानीलकण्ठ स्कूलको कार्यक्रममा पहिलोपल्ट गाएकी थिइन् । एसएलसीपछि उनले गुरुदेव कामतसँग आधुनिक गायन कलाको प्रशिक्षण लिइन् । श्रुति प्रधानसँग पश्चिमा संगीतको औपचारिक ज्ञान समेत हासिल गरिन् । पछिल्लो समय अमेरिकामा बस्दै आएकी राईले अहिले १९७४ एडीका पूर्व सदस्य फिरोज स्याङ्देनसँग सिकिरहेकी छिन् ।
जर्जियास्थित वेस्लेयन कलेजमा वाणिज्य संकायकी विद्यार्थी उनी आफ्ना सबै गीत यथार्थपरक रहेको बताउँछिन् । “कल्पनाशीलता भन्दा वास्तविक पात्र वा घटनालाई गीतमार्फत उन्ने प्रयत्न गरेकी छु”, उनी भन्छिन् । अल्बमको शीर्ष गीत बिम्बाकाशको म्युजिक भिडियो युट्यूबमा २ लाख ५० हजार पटक भन्दा बढी हेरिसकिएको छ ।
  बिम्बाकाशमा वर्तिका      ",entertainment
"
﻿अचेल माया र बिछोडका कुरा सामान्य जस्तै भईरहदा  गायक टेक एन लुङ्गालीले भने मायालुको गित मार्फत  पस्केका छन् । ‘तिमीले मलाई धोका दियौं प्रिय …’ बोलमा लुङ्गालीले मायालुको धोकालाई गीतमा गाएका छन् । उनले गीतमा मायालुसँग खाएका बाचालाई उतारेका छन् । गीतको भावनाअनुरुप म्युजिक भिडियो निर्माण गरिएको छ । 

यो  यु–ट्युबमार्फत रिलिज गरिएको भिडियोको निर्देशन गीतकार तथा मोडलसमेत रहेका दर्पण राईले निर्देशन गरेका हुन् । यस भिडियोमा अलिशा राई र अंकित खड्का र स्यंम दर्पणकै अभिनयगरेकाछन् ।  राजेश अर्यालको शब्दरचना र  बुद्ध सायमीको म्युजिक एरेञ्ज रहेको यस गीतको भिडियोलाई प्रविण श्रेष्ठले सम्पादन गरेका हुन् । भिडियोलाई फोटो पत्रकार नविनबाबु गुरुङले खिचेका हुन् । 
हेर्नुुहोस भिडीयो
",entertainment
"
﻿बलिवुडमा धुम मचाएकी चर्चित अभिनेत्री अनुष्का शर्मा र चर्चित क्रिकेटर विराट कोहलीको सम्वन्ध अब पक्का हुने भएको छ । उनीहरु एक अर्कालाई खुबै मन पराउँछन् । अनुष्का र कोहली बीच लामो समयदेखि प्रेम सम्बन्ध रहँदैआएको छ । यद्यपी पछिल्लो केही समय यता उनीहरु बीचको सम्वन्ध चिसिँदै गएको थियो ।
उनीहरु बीचको सम्बन्ध चिसिनुका कारण के होला भने कुरा आम कलाप्रेमीहरुलाई जिज्ञासा उठ्नु स्वाभाविकै हो । असन्तुष्टिको कारण थियो अनुष्काले अभिनय गरेको फिल्म ‘बाम्बे वेलवेट’ फ्लप हुनु । यद्यपी चिसिँदै गएको सम्बन्ध भने फेरी गहिरिँदैगएको ‘पञ्जाव केसरी’मा उल्लेख छ । पाकिस्तानसँग भारतको जीत पश्चात उनीहरु बीच चाँडै वैवाहिक बन्धनमा बाँधिने चर्चा चलेको छ।
पाकिस्तानसँग भारतको जीत पश्चात अनुष्काले विराट कोहलीलाई मैसेज पठाएर बधाइ दिएकी थिईन् । त्यसपछि उनीहरु बीच बढेको मनमुटाव घट्दै सम्वन्ध गहिरिँदै गएको छ । अनुष्का र कोहलीको सम्वन्धको विषयमा अनुष्काकी हजुरआमाले सञ्चारकर्मीहरुलाई प्रतिक्रिया दिँदै भनिन् ‘अनुष्का र विराट आजदेखि होइन, एक–अर्कालाई चिन्ने गर्छन्,
उनी राम्रो केटा हुन्, उनलाई सबैले सम्मान गर्छन् । अनुष्काकी हजुरआमाले अनुष्का बाल्यकालमै पनि विराट कोहलीसँ क्रिकेट खेल्ने गरेको खुलासा गरिन् । उनले अगाडि भनिन् ‘मैले जे सुनेको छु, यदी सही हो भने अनष्का विराट बीचको सम्वन्धप्रति हाम्रो कुनै आपत्ति छैन ।’ एक–अर्का बीचको प्रेम सम्वन्ध र पारिवारिक सहमतीलाई विष्लेशन गर्दा उनीहरु अब वैवाहिक बन्धनमा बाँधिने पक्का भएको छ ।
",entertainment
"
﻿गायक नवराज श्रेष्ठले दोस्रो एल्बम प्रयास बाट “दैब” बोलको नयाँ गीतको म्युजिक भिडियो सार्वजनिक गरेका भएको छ । युट्युब मार्फत सार्वजनिक भएको उक्त गीतको म्यूजीक भिडियोमा बिनोद पौडेल,विशाल भण्डारी र रचना लामाको अभिनय रहेको छ ।
स्यम नवराजकै शब्द तथा संगीत रहेको यस गीतलाई फिरोज बज्राचार्यले संगीत संयोजन गरेका छन् |  ‘मोक्ष’ फिल्म निर्देशक प्रविन श्रेष्ठ निर्देशित भिडियो ज्ञानेन्द्र शर्मा र बबिन तामाङले खिचेका हुन् ।
हेर्नुहोस भिडीयो
",entertainment
"
﻿कुनै फिल्म हिट बन्यो भने त्यसको सिक्वेल बन्ने लगभग पक्का पक्की भएको नेपाली फिल्म बजारमा केही समय पहिलाको हिट फिल्म ‘बाटोमुनीको फूल’को सिक्वेल अर्थात ‘बाटोमुनीको फूल २’ को पनी सोमबार ट्रेलर सार्वजनिक गरिएको छ । युट्युव मार्फत सार्वजनिक गरिएको ट्रेलरमा बाटो मुनीको फूलमा जस्तै अन्तर्रजातिय प्रेमकथामा आधारित भान गराउँछ । यशकुमार, बावु बोगटी, दिलिप रायमाझी, रिमा विश्वकर्मा, रिचा शर्मा अर्पण थापा लगायतको मुख्य भुमीका रहेको छ ।
स्ंयम यश कुमारकै लेखन तथा संगीत रहेको चलचित्रमा, मन कृष्ण श्रेष्ठले खिचेका हुन भने, बनिश शाहले सम्पादन गरेका हुन् ।
भिम न्यौपाने, प्रेम कण्डेल र गोकुल थापाको लगानी रहेको बाटो मुनीको फूल २ लाई सुनगाभा र फन्कोका निर्देशक सुर्वण थापाले निर्देशन गरेका हुन । फिल्मको बैशाख १० गते प्रदर्शन मिती तोकिएको छ ।
हेर्नुहोस ट्रेलर
",entertainment
"
﻿काठमाडौं । नेपाल कृषिप्रधान देश हो । यहाँका करिब ६४ प्रतिशत जनता कृषि पेसामा आश्रित छन् । कृषकका लागि पशु चौपाया अमूल्य सम्पत्ति हुन् ।
त्यसैले त एउटा पशु चौपायाको मरणले पनि गरिब किसानको आर्थिक अवस्थामा अपुरणीय क्षति हुन पुग्छ । हालै प्रदर्शनमा आएको चलचित्र ‘राहदानी’को कथावस्तुको उठान डब्बु क्षेत्रीले यसै सेरोफेरोबाट गरेका छन् । जहाँ एउटा किसानले ऋण गरेर किनेको जर्सी गाई मर्छ । चलचित्रमा त्यही गाईको मृत्युले निम्त्याएको पिरोलोले उक्त परिवारलाई दुर्दशामा पुर्याएको कथा छ ।
रङ्ग पत्रकार क्षेत्रीले पहिलोपटक निर्देशन गरेको यही चलचित्र हेर्न गत चैत ११ गते हलसम्म पुगेका कृषिमन्त्री हरिबोल गजुरेल प्रतिक्रिया दिने क्रममा भक्कानिएर रुएका थिए । गरिब किसानले किनेको गाई मरेको कथाले आफ्नो हृदय छोएको उनले बताए ।
मूलतः रोजगारीका लागि खाडीमुलुक जाने नेपाली युवाको वास्तविक कथालाई चलचित्रले पस्किएको छ ।
कथा यस्तो छ– घरमा भएको सामान्य गाईको दूध बेचेर जीविका चलाउने परिवारमा जन्मिएको राजबहादुर क्षेत्रीलाई जर्सी गाई किनेर धेरै दूध उत्पादन गर्ने सोच आउँछ र महँगो ऋणमा गाई किन्छ । गाई अचानक मरेपछि ऋण तिर्न अरु उपाय नभएर अकस्मात् दलालमार्फत राज विदेशिन्छन् ।
आफ्नो अध्ययन छोडेर बाध्यताले विदेश गएको राज ठगिएको, दुर्घटनामा परेर निधन भएको र त्यसपछि परिवारको विचल्लीमा परेको कथाले दर्शकलाई आँसु झार्न बाध्य गराउँछ । छोराको लास नेपालसम्म ल्याउन उनीहरुले कस्तो दुःख भोगे चलचित्रले मार्मिक ढङ्गले प्रस्तुत गरेको छ ।
लक्ष्मीप्रसाद ढकालले निर्माण गरेको चलचित्रको कथा निर्देशन क्षेत्री स्वयमले गरेका हुन् । क्षेत्रीका अनुसार उनले उनकै पारिवारिक सेरोफेरोमा घटेका सत्य घटनालाई कथाको माध्यम बनाएका हुन् ।
हचुवामा विदेशिएर दुःख पाएका आफ्नै नातेदारकोे कथाले छोएको त्यसमा पनि एक आफन्त विदेशमा बित्दा लास ल्याउन आफैँले धेरै कठिनाइ भोगेकाले व्यावसायिकताभन्दा माथि उठेर जनचेतनाका लागि चलचित्र बनाएको उनको भनाइ छ ।
उनी भन्छन्, “सीप नसिकी जथाभावी वैदेशिक रोजगारीमा जाँदा जोखिम काममा परेर दैनिक ५ देखि १५ युवाको विमानस्थलमा लास आइरहेको छ, म यो चलचित्रमार्फत युवालाई सन्देश दिन चाहन्छु, विदेश सोचेजस्तो सजिलो छैन भनेर ।”
‘राहदानी’ हेरेपछि धेरै युवाले अबदेखि विदेश जान्न भनेर राहदानी च्यातेको दृष्टान्त दिँदै क्षेत्रीले भने, “अबदेखि विदेश गएर ठगिँदै नेपाली रुन नपरोस्, यही रोजगारी सिर्जना गरौँ ।”
‘डकुड्रामा’ शैलीको उक्त चलचित्रमा मुख्यपात्र ‘राज’को भूमिकामा रहेका अशोक रिजालले जीवन्त अभिनय गरेका छन् । त्यस्तै, दयाहाङ राई, नवीन लम्साल, रुपा खनाल, विनिता घिमिरे, सिर्जना सुब्बा आदि कलाकारको अभिनयसमेत प्रशंंसा योग्य नै छ ।
पर्दामा सहरीया युवा विद्यार्थीको भूमिकामा रहेर गाउँलेलाई सक्दो सहयोग गरेका कलाकार लम्साल चलचित्र खेलेको प्रभाव वास्तविक जीवनमा लागू गर्न आफू लालायित रहेको बताउँछन् ।
गत सोमबार चलचित्र घरमा भेटिएका उनले भने, “सहरीया स्वार्थी हुन्छन्, गाउँलेलाई सहयोग गर्दैनन् भन्ने छ, तर यो चलचित्रमा मेरो भूमिकाले त्यसको खण्डन गरेको छ, अब म वास्तविक जीवनमा पनि विदेशमा दुःख पाएकालाई सहयोग गर्न चाहन्छु ।’’ रासस",entertainment
"
﻿त्यसो त गतवर्षको ‘टलकजंग भर्सेज टुल्के’ बाट उनले उत्कृष्ट अभिनेत्रीको राष्ट्रिय अवार्ड नै जितेकी हुन् । तर पनि यतिबेला ऋचा शर्मा भने आफ्नो करिअरको कमाईका रुपमा फिल्म ‘को आफ्नो’ लाई मान्ने जिकिर गर्छिन् । अनिल थापाको लेखन तथा निर्देशन रहेको ‘को आफ्नो’ मा ऋचा निम्न वर्गीय परिवारको प्रतिनिधित्व गर्ने एक पीडित आमाको भुमिकामा रहेकी छन् ।

‘मैले नायिका भएर आजसम्म के पाएँ भन्ने प्रश्न गर्ने हो भने जवाफमा ‘को आफ्नो’ हुनेछ’ बुधबार फिल्मका बारेमा जानकारी दिन आयोजित कार्यक्रममा बोल्ने क्रममा ऋचाले भनिन् । फिल्ममा उनले तीन वर्षिय छोरालाई अर्कै अभिभावकसमक्ष सुम्पन बाध्य हुन्छिन् । फिल्ममा उनको अपोजिटमा सुशांक मैनाली रहेका छन् ।
‘को आफ्नो’ ले मंसीर १९ मा अमेरिकामा प्रीमियर गरिसकेको छ । नेपालमा फागुन ७ देखि प्रदर्शनीमा आउने फिल्ममा ऋचा र सुशांकसहित सुवास थापा, मेनुका प्रधान, राजन खतिवडा, शान्ति गिरी, सुदाम सिके, सुलक्षणा भारती, प्रकाश घिमिरेलगायतको अभिनय रहेको छ ।
निर्देशक अनिलले ‘को आफ्नो’ लाई चरित्र प्रधान अपरम्परागत फिल्म भन्न रुचाए । ‘क्यारेक्टर बेस्ड अनकन्भेन्सनल ड्रामा भएकोले पनि दर्शकले कस्तो प्रतिक्रिया दिने हुन् भन्ने डर थियो’ अनिलले प्रीमियरमा पाएको सुखद नतिजाले त्यो डर हराएर गएको बताए । उनले फिल्मको विषयबस्तु ‘युनिभर्सल अपिलिंग’ भएकोले पनि विश्व बजारलाई हेरेर निर्माण गरेको खुलाए ।

‘को आफ्नो’ एक युवकको खोजमुलक यात्रा हो । जसलाई तीन वर्षकै उमेरमा आफ्नै आमाबुबाको काखबाट नि:सन्तान एक दम्पत्तीले अधिग्रहण गरेको हुन्छ । उक्त कुरा थाहा पाएपछि ऊ पहिचानको खोजीमा निस्कन्छ । ‘आफ्नो अधिकारको निम्ति लड्नु अपराध होइन’ फिल्मको पेटबोली पनि यही हो । छोराको भुमिकामा सुवासले अभिनय गरेका छन् ।
बुधबार नै सार्वजनिक गरिएको फिल्मको प्रोमोमा ऋचालाई भिन्नै गेटअपमा देखाइएको छ । ‘डार्लिङ लुक्स’ बाट माथि उठेर ऋचाले ‘को आफ्नो’ मा चरित्र सुहाउँदो रुपमा आफुलाई ढाल्न हिम्मत जुटाएकी छन् । कार्यक्रममा बोल्ने क्रममा पनि उनले आफ्नो मेकअप आर्टिस्टको प्रशंसा गर्न चुकिनन् ।

‘मेरो ट्रान्सफर्मेसन गरिदिने दिपू पौडेलप्रति एकदमै आभारी छु’ ऋचाले थपिन्, ‘उहाँले मेरो दादूराका कारण भएको खत बनाउनेदेखि नक्कली दाँत राख्न समेत सल्लाह दिनुभएको हो । दाँत राखेन भने मेरो हाँसोले नै चिनिन्छ भन्नु भएकोले राखेका हौं । जसले गर्दा वीना मेकअप पनि कन्भिन्सिंग लाग्थ्यो ।’ फिल्मलाई थ्रीलर ड्रामा जानरामा राखिएको छ ।
 
हेर्नुहोस भिडीयो

 
 ",entertainment
"
﻿काठमाडौं । यही चैत २६ गते शुक्रबार चलचित्र ‘नाईं नभन्नु ल–४’ रिलिज हुने भएको छ । दिनेश पोखरेल र हरिबोल भण्डारीको निर्माण रहेको चलचित्रमा विकास आचार्यको निर्देशन छ । ‘नाईं नभन्नु ल–४’ आशा गरिएको चलचित्र हो । यसअघिका यस चलचित्रका ‘सिक्वेल’ले राम्रो व्यापार गरेकाले पछिल्लो सिरिजलाई पनि आशातीत नजरले हेरिएको हो ।
चलचित्र नेपाल र अस्ट्रेलियामामा एकैदिन प्रदर्शन हुने निर्देशक आचार्यले जानकारी दिए । यससँगै अमेरिका, डेनमार्क, कोरिया र हङकङमा पनि चलचित्र ‘नाईं नभन्नु ल–४’ रिलिज हुनेछ । “हङकङमा यो च्यारिटी सोका लागि दिएका छौं”, निर्देशक आचार्यले बाह्रखरीसँग भने, “उक्त चयारिटी सोबाट उठेको पैसा बालबालिकाका लागि खर्च गर्ने घोषणा गरेको छु ।”
उनले अमेरिका, अस्ट्रेलिया, कोरिया, डेनमार्क, हङकङबाट डेड दुई लाखका दरले मात्रै पैसा उठ्ने बताए ।
नेपालभर एकैपटक प्रदशर्नमा आउने चलचित्र ‘नाईं नभन्नु ल–४’ ले कम्तिमा डेढ करोडको व्यापार गर्ने विश्वास ब्यक्त गरे । यसअघि आचार्यले नै निमार्ण गरेको ‘नाईं नभन्नु ल–३’ ले दुई हप्तामा एक करोड ५ लाख उठाएको थियो । गत वैशाख १२ गते भूकम्प गएका कारण सो चलचित्र दुई हप्ता भन्दा बढी प्रदर्शन हुन पाएको थिएन । ‘नाई नभन्नु ल’को सिरिजमा सबै भन्दा कम व्यापार गर्ने चलचित्र तीन नै हो’, आचार्यले भने ।
‘नाईं नभन्नु ल–४’चारमा सरोज खनाल, प्रियंका कार्की, अनुभव रेग्मी, पउल शाह, आँचल शर्मा, वर्षा राउतलगायतका कलाकारको अभिनय छ ।
लगातार ‘नाईं नभन्नु ल’को सिरिज निर्माण गर्दै आएका आचार्यले यसको पाँचौं भाग पनि निर्माणको तयारी सुरु गरिसकेका छन् । उनले यसको छायांकन भदौबाट सुरु हुने जानकारी दिएका छन् ।",entertainment
"
﻿शिल्पी नाट्य समूहले बालबालिकाका लागि नाटकघर निर्माण गर्ने भएको छ ।
बत्तीसपुतलीमा बनाइने भनिएको नाटकघरका लागि समूहले अहिले नगद संंकलन गरिरहेको समूहका कलाकार घिमिरे युवराजले बताए । “नक्सा तयार भइसक्यो”, उनी भने, “बैसाख १ मा सिलान्यास गरेर ६ महीनाभित्र रङ्मञ्ज बनाइसक्ने लक्ष्य छ ।”
शिल्पीले नै सञ्चालन गरिरहेको ‘गोठाले नाटकघर’ को आडमै बाल रङ्मञ्च बनाइनेछ । ३० वर्गफिटको हलमा ५० जना दर्शक अट्नेछन् ।
“काठमाडौंमा बालबालिका रमाउने ठाउँहरू खासै नभएकाले रङ्मञ्च बनाउन लागेका हौं”, घिमिरे भन्छन्, “यसले उनीहरूको सिर्जनशीलता र चेतना विकासमा सघाउँनेछ ।”
घिमिरेका अनुसार रङमञ्चमा सकेसम्म बाल–कलाकारहरूकै प्रस्तुति रहनेछ । प्रत्येक सप्ताहमा एउटा नाटक देखाइनेछ भने विद्यालयमा भ्याकेसन भएका बेला इच्छुक बालबालिकालाई नाटक सिकाएर त्यसलाई पनि मञ्चन गरिनेछ ।
लोक कथा, विज्ञान कथा र पाठ्यक्रममा आधारित नाटक देखाउनुका साथै नाटकघरमा बालबालिका लागि कविता, चित्रकला र गीत–संगीतका कार्यशालाहरू पनि आयोजना हुनेछन् । नाटक निर्माणका लागि करिब रु. १५ लाखको लागत अनुमान गरिएको घिमिरे बताउँछन् ।
  काठमाडौंमा बाल नाटकघर बन्ने      ",entertainment
"
﻿नेपाली आख्यान विधामा नारायण ढकाल स्थापित नाम हो । लामो समय पत्रकारितासँगै अखबारी लेखनमा छुट्टै छाप बनाएका ढकाल वाम आन्दोलनमा प्रत्यक्ष आबद्ध रहँदै आएका छन् । ‘प्रेतकल्प’ र ‘बृषभ वध’पछि उनी अर्को उपन्यास लेखिरहेका छन् । प्रस्तुत छ– बाह्रखरीका लागि अक्षर काकाले मूलपानीस्थित उनको निवासमै गरेको कुराकानी:
अहिले केमा व्यस्त हुनुहुन्छ ?
अहिले उपन्यास लेखिरहेको छु । पहिलो मस्यौदा एक महिनाभित्रै सक्छु ।
लामो समय अखबारी लेखनमा सक्रिय हुनुहुन्थ्यो, अहिले लगभग छाड्नुभयो । किन ?
केही समयअघि अखबारमा स्तम्भहरू लेख्थें । पछिल्लो समय उपन्यासमा व्यस्त भएकाले त्यतातिर ध्यान दिन पाएको छैन । यही वर्ष ‘बृषभ वध’ उपन्यास निस्कियो । सम्भवतः ०७३ को अन्तिमतिर प्रकाशन गर्नेगरी नयाँ उपन्यासको तयारी गरिरहेकाले सबैतिर उत्तिकै समय दिन नभ्याएको हुँ ।
तपाईंको आख्यानमा वर्गीय चेत र समाजका आरोह–अवरोह बढी विम्बित भएको पाइन्छ । केले डो¥याउँछ यस्तो लेख्न ?
कुनै पनि मानिसको जन्म इतिहाससँग जोडिएको हुन्छ । मानिस इतिहासको प्राप्ति पनि हो । म इतिहासमा आधारित भएर आजको चेतनालाई साहित्यमा मुखरित गर्छु । इतिहासलाई आधार बनाउँदा त्यसबेलाका राजनीतिक, सामाजिक घटनाक्रमलाई जोड्नुपर्छ । त्यस्तै, एक मूल्यले अर्को मूल्यमाथि गरेका थिचोमिचोहरू आएनन् भने विषयवस्तु फिक्का हुन्छन् ।
अहिले साहित्यमा देखिएको फरक धारले तपाईंहरुले सम्हाल्दै आउनुभएको परम्परालाई जोगाउन सक्ला ?
समय र परिस्थितिमा आउने फेरबदलसँगै साहित्यमा पनि विभिन्न किसिमका प्रयोग हुने गर्छन् । नयाँ–नयाँ किसिमका लेखनशैली विकास भइरहन्छ । ०४६ सालको परिवर्तनपछि नेपाली साहित्यले गति लियो । त्यसअघि निकै सुस्ताएको थियो । माओवादी युद्धकालमा पनि साहित्य सुस्ताउन पाएन । अहिले साहित्यमा राम्रै अवस्था देखिन्छ । साहित्य सिर्जना कहिले गुणात्मक त कहिले परिमाणात्मक रूपमा सबल र कमजोर भइरहन्छन् । तथापि नेपाली साहित्यमा पाठक र सर्जकहरू बिस्तारै बढ्दै गएकाले भविष्य राम्रो देख्छु ।
लेखनले मूलधार छोड्दै गएको हो ?
त्यसो पनि नभनिहालौं । यो पहिलादेखि नै चल्दै आएको हो । लेखनमा पपुलर लाइन र विषयवस्तुको गम्भीरता दुबैको टक्कर रहँदै आएको हो । पपुलर लाइनले बजारमा जे बिक्छ, त्यसलाई प्रस्तुत गर्छ । गम्भीर विषयवस्तुले इतिहास, समकालीन समाज र त्यसअनुरूपको चेतना प्रतिविम्बत गर्छ ।
पुस्तक बिक्रीका आधारमा सर्जकको मूल्यांकन गर्ने प्रचलन बढेको छ, जुन गलत हो । विश्वप्रसिद्ध लेखक ‘बाल्जाक’ आफ्नो समयमा निकै चर्चित थिए । त्यही समयमा ‘मिस्ट्रिज अफ पेरिस’ भन्ने किताब निस्कियो । मानिसहरूले किताबभन्दा बाल्जाक ठूलो भन्ठाने तर त्यसो भएन । किताब बिकेकै आधारमा कोही ठूलो हुँदैन ।
अहिले चटपटे लेख्ने पनि छन् । समाजलाई त्यसले हानि पु¥याउँदैन । त्यसका पाठक अर्कै छन् । तर, गम्भीर लेखनमा लागेकाहरू त्यतातिर लहसिनु हुँदैन र उनीहरूले मूलधार छाड्नु हुँदैन ।
अर्को कुरा– विश्वका पाठकसँग हाम्रो कनेक्टिभिटी अत्यत्न कमजोर छ । पहिले विश्वमा चलेको कुनै एउटा वाद हामीकहाँ आउन ४०–५० वर्ष लाग्थ्यो । अहिले विश्व एकदमै साँघुरो भइसक्दा पनि हामीले पछ्याउन सकेका छैनौं । हामीभन्दा पछि ब्युँझिएका मुलुकहरू साहित्यमा धेरै अगाडि लागिसकेका छन् ।
तपाईंले सुरुदेखि नै प्रगतिशील लेखनलाई पछयाइरहनुभएको छ । त्यसो हुँदा अरू लेखकसँग तपाईंको अलि बढी नै अन्तरविरोध छ भन्ने सुनिन्छ नि !
साहित्यमा मेरो आफ्नै विचार छ । यो हठात् बनेको विचार होइन, लामो आन्दोलन र संघर्षबाट बनेको हो । विचारको कारणले अरुसँग मतभेद हुनु स्वाभाविकै हो । मतभेद हरेक समाज र हरेक युगमा हुने कुरा हो । विचारहरूमा भिन्नता पनि हरेक समाज र युगमा भइरहन्छन् । मेरै विचारमात्र ठीक, अरुको विचार बेठीक भन्ने कोणबाट प्रस्तुत हुनु हुँदैन । अरुको विचारलाई सम्मान गर्दै आफ्नो विचारलाई दृढतापूर्वक राख्नुपर्छ । प्रगतिशील लेखनमा मेरो झुकाव हुने नै भइहाल्यो । मेरो आन्दोलनको आधार त्यही हो । मैले कथा पाउने पनि त्यहीँ हो । यो भनिरहँदा र मैले आफ्नो विचार प्रस्तुत गरिरहँदा अर्काको हुर्मत लिने गरी लेख्दिनँ ।
एउटा लेखक बन्न के चाहिँदो रहेछ ?
लेखक बन्छु भनेर निर्णय गर्नु नै ठूलो चुनौतीको कुरा हो । लेखक हुनु सामान्य कुरै होइन । बौद्धिकता र कलाको आ–आफ्नै स्वभाव र सार्वभौमिकता हुन्छ । त्यति हुँदाहुँदै पनि नयाँ लेखकले धेरै अध्ययन गर्नुपर्छ । किताव र जीवन दुबै एकसाथ पढ्नुपर्छ । त्यसपछि मात्र उसले समाजबारे प्रशस्त जानकारी हासिल गर्छ । हामीकहाँ अखबारहरुमा आएका विचार पढेर आफ्नो धारणा तय गर्ने गलत परिपाटी छ । त्यो ठीक होइन । अखबारमा आएका विषयवस्तुमात्रै पर्याप्त नहुन सक्छन् ।
कलाको पनि आफ्नै सार्वभौम नियम हुन्छ । त्यसबारे अध्ययन/अनुसन्धान गर्नुपर्छ । कविता लेख्नका लागि अनुसन्धान नचाहिएला तर उपन्यास र कथा लेख्न प्रशस्त अध्ययन÷अन्वेषण आवश्यक पर्छ ।
आख्यानमा स्थापित हुँदा पनि तपाईंले कुनै ठूला र राष्ट्रिय पुरस्कार पाउनुभएन । पुरस्कार तपाईंको योग्य नभएको कि तपाईं पुरस्कारको ?
लेखन एउटा क्षेत्र हो भने पुस्कार अर्कै क्षेत्र हो । सलमान रुस्दी, बोर्खेजजस्ता साहित्यका विश्वहस्तीहरूले पनि नोबल पुस्कार पाएनन् । तथापि साहित्यमा उनीहरूको योगदान विश्वमै अविष्मरणीय छ । यसको अर्थ यो होइन म ठूलो भइसकें । म यो मान्दिनँ । पुरस्कार पाइन्छ होला भनेर मैले लेखेको पनि होइन । र, लेख्दिनँ पनि । लेख्ने क्रममा मैले पुरस्कार पाएँ भने अन्यथा पनि ठान्दिनँ । पुरस्कार नपाउँदा मैले निराशा व्यक्त गर्नुपर्ने कुनै कारण देख्दिनँ । पाठकहरूले सदाशयता राख्नु स्वाभाविक कुरा हो । मूल कुरा के हो भने कुनै पनि लेखकले पुरस्कारलाई प्रस्थान बिन्दु बनाएर लेख्नु हुँदैन ।
सर्जकले पाठकलाई दिने सन्देश के हुन्छ ?
सर्जकले पाठकलाई आफ्नो कला र कृतिमार्फत भावना मुखरित गर्ने हो । त्यसमा पाठक सन्तुष्ट भएनन् भने अर्को कृतिबाट पूरण गर्नुपर्छ ।
साहित्य अभिव्यक्तिको माध्यम हो कि परिवर्तनको अस्त्र ?
साहित्य अभिव्यक्तिको माध्यम भए पनि यो परिवर्तनकै एक औजार हो र मेरा रचनामा तिनै कुरा मुखरित भएका हुन्छन् ।
तपाईंको नयाँ उपन्यासबारे केही भनिदिनुस् न ।
मैले भनिसकें– म हरेक विषयवस्तु इतिहासको जमिनमा लेख्छु । मानिसका सम्बन्धको आयामबारे लेख्छु । मैले पहिला लेखेको उपन्यास ‘प्रेतकल्प’ चन्द्र शमशेर पालाको थियो । यो वर्ष निस्किएको ‘बृषभ वध’ पञ्चायती व्यवस्था प्रारम्भ हुँदाको परिवेशमा छ । अहिले लेखिरहेको उपन्यास पनि ०३० को दशकदेखि अहिलेसम्मको राजनीतिक परिवर्तन र आन्दोलनको सेरोफेरोमा छ । त्यसबीचमा मानिसहरूको संसार कसरी बन्यो होला, मानिसहरूको माया–प्रेम, भाग्य, भविष्य कसरी निर्धारण भयो भन्ने कुरा उठाउन खोजेको छु । हामी युद्धको चपेटामा पनि प¥यौं । यिनै विषयवस्तुलाई उजागर गर्न खोजेको छु ।
नाम जुरिसक्यो ?
प्रारम्भिक नाम ‘अकालमृत्यु’ परिकल्पना गरिएको छ । यद्यपि परिमार्जन हुन सक्छ । उपन्यास ०७३ भरि परिमार्जन गर्छु । परिमार्जन नगरिकन कुनै पनि कलाकृति राम्रो हुँदैन ।
कति अनुसन्धान गर्नुभयो यो उपन्यास लेख्न ?
माले आन्दोलनको उत्कर्ष र अवसानमा त म संलग्न नै थिएँ तर माओवादी आन्दोनको केस्रा पल्टाउन निकै गाह्रो भयो । दुई वर्ष त अनुसन्धान नै गरें । उनीहरुका दस्तावेज, लेखरचना, कलाकृति अध्ययन गरेर उपन्यासको प्रारम्भिक मस्यौदा तयार पारेको हुँ ।
राजनीतिमा ओझेल पर्नुभएको हो ?
राजनीतिमा मैले आफैंलाई ओझेल पारेको हुँ । मलाई राजनीतिभन्दा लेखन नै ठीक छ । पछिल्लो समय राजनीति ठीक लयमा पनि छैन । विचारबाट राजनीति निकै पर भागिसकेको छ । मैले निरन्तर आलोचना गरिरहेकै विषय पनि हो यो । हामीसँग मुलुक बनाउने सपना पनि छैन । हामी नितान्त प्राविधिक कुरामा अल्झिरहेका छौं ।",entertainment
"
﻿ 
दुई दर्जन चलचित्र निर्देशन गरिसकेका तुलसी घिमिरेका शब्दमा उनी अझै संघर्षरत छन् । नेपालमा भर्खर चलचित्र बन्न सुरू गर्दा गुरुको आज्ञा शिरोपर गर्दै आएका घिमिरे त्यसयता नेपालमै रहेर चलचित्र बनाइरहेका छन् । आफ्नो पहिलो चलचित्र ‘बाँसुरी’देखि आजसम्म आइपुग्दा उनले थुपै्र तीतामीठा अनुभूति सँगालेका छन् । आमाको मातृभूमि नेपाललाई कर्मभूमि बनाउन पाएकोमा आफूलाई सौभाग्यशाली ठान्ने घिमिरेलाई राम्रो चलचित्र बनाउन नसकेकोमा आफैंप्रति गुनासो छ । नेपालमा अझै पनि ‘गुड’ चलचित्र बन्न नसकको बताउने घिमिरेलाई बजेट नै मुख्य कारण हो भन्ने लाग्छ । ‘दर्पणछायाँ–२’ निर्माणको तयारीमा रहेका घिमिरेले आफ्नै शब्दमा बाह्रखरीलाई आफ्नो कथा भने:
० ० ०उभार
म कालिपोङमा २००८ सालमा जन्मिएँ । बीए पास गरेर सेन्ट्रल वाटर एन्ड पावर कमिसन सिसिक्कममा काम गरिरहेको थिएँ । ‘रोमियो एन्ड सिक्किम’ भन्ने चलचित्र टोली छायाँकनका लागि गयो । मलाई सानै उमेरदेखि चलचित्रमा काम गर्ने रहर थियो । त्इही टोलीका एक व्यक्तिसँग साइनो लगाएर म उनीहरूसँग मुम्बई पुगें ।
मुम्बई पुगेपछि थाहा पाएँ– चलचित्र त सोचेजस्तो सजिलो रहेनछ । त्यहाँ मैले कहिल्यै नसोचेको संघर्ष गर्नुप¥यो । गरें पनि । किनकि मलाई मेरो सपना पूरा गर्नु थियो । लाइट ब्वाई, मेकअप म्यान, क्यामरा टेकरको रूपमा वर्षौंसम्म काम गरें । पछि एडिटिङ रूममा पुगें । त्यहाँ असिस्टेन्ट एडिटर हुँदै फुल एडिटरको काम गरें । मेरा लागि यही उपयुक्त काम हो भन्ने लाग्यो र त्यहाँ लामो समय काम गरें । यसैक्रममा मैले निर्देशनको काम सिकें ।
त्यहाँ मैले तीन वटा चलचित्र निर्देशन गरें । सहायक निर्देशकको रूपमा थुपै्र चलचित्र बनाएँ ।
‘हुकुमत’, ‘बन्धन कच्चे धागेका’, ‘श्रद्धाञ्जली’, ‘नई दिशाएँ’, ‘हमसे बड्कर’, ‘कौन’ आदि चलचित्रमा मैले सहायक निर्देशक भएर काम गरें । मराठी, भोजपुरी, गुजराती, पञ्जाबी, हरियाणी, बंगाली भाषाका चलचित्र निर्देशन तथा सम्पादन गरें ।
मलाई निर्देशन तथा सम्पादनको कखरा कमलाकर कर्खानीले सिकाउनुभयो । त्यसैले उहाँलाई म गुरू मान्छु । मेरी आमाको मातृभूमि नेपाल हो भन्ने थाहा भएपछि उहाँले मलाई नेपाल गएर नेपाली भाषामा १० वटा चलचित्र बनाउन आज्ञा दिनुभयो । त्यही आज्ञा शिरोपर गरेर म नेपाल आएँ । नेपाल आएकोमा मलाई कहिल्यै गुनासो भएन । १० वटा चलचित्र बनाएर भारत नफर्किएकोमा पनि पछुतो छैन ।
मलाई आज्ञा दिएको एक सातामा गुरु बित्नुभयो । उहाँको आज्ञा शिरोपर गरे पनि मसँग चलचित्र बनाउने पैसा थिएन । जसरी हुन्छ– मैले चलचित्र बनाउनै पर्ने थियो । यही चिन्तामा घोत्लिरहेका बेला एक जना बंगाली साथीले लगानी गर्नुभयो र मैले पहिलो चलचित्र ‘बाँसुरी’ बनाएँ । त्यसपछि केही समयको अन्तरालमा ‘कुसुमे रुमाल’ बनाएँ । दुवै चलचित्र सफल भए । ‘कुसुमे रुमाल’ले त इतिहास नै रच्यो । त्यसपछि पछडि फर्किइनँ– १० वटा चलचित्र बनाएँ । मेरो दसौं चलचित्र ‘दक्षिणा’ हो । गुरुका नाममा समर्पण गरेर मैले ‘दक्षिणा’ बनाएको हुँ ।
गुरुको आज्ञा पूरा भएपछि म भारत फर्किने तयारीमा थिएँ । निर्देशक तथा निर्माता साथीहरुले मलाई यहीँ बस्न सुझाउनुभयो । प्रकाश थापा दाइले ‘यहीँ बस्, तँलाई नेपाली दर्शकले अगाध माया गरेका छन्’ भन्नुभयो । मैले उहाँहरुको वचनलाई काट्न सकिनँ र यहीँ बसें । आज मलाई गर्व लाग्छ नेपाल बसेकोमा । आमाको मातृभूमिलाई कर्मभूमि बनाउन पाउनु मेरा लागि सौभाग्य हो ।
म भारत फर्किएर हिन्दी चलचित्रमा गएको भए शायद आज हातमा १० करोड रुपैयाँ हुन्थ्यो होला । मन खोलेर चलचित्रमा पैसा खर्च गर्न सक्ने थिएँ होला ।
उत्कृष्ट चलचित्र बनाउने रहर त्यही पैसाले पूरा गरिदिन्थ्यो होला । ठूलो बजारमा ठूलै चर्चा हुन्थ्यो होला । तर, मलाई नेपाली दर्शकले दिनुभएको अपार माया मैले त्यहाँ पाउने थिइनँ होला । मैले १० करोड होइन, अर्बौंको माया, प्रेम र स्नेह पाएको छु यहाँ । यसको कुनै मोल छैन । म सिद्धान्तमा बस्ने र भावनामा बहकिने मान्छे– दर्शकको मायालाई पैसासँग साट्ने प्रयास गरिनँ ।
गुनासो
मलाई आफ्नो जीवनप्रति एउटै गुनासो छ– मैले सोचेजस्तो चलचित्र बनाउन सकिनँ । ‘बाँसुरी’देखि निर्माणाधीन ‘दर्पण छायाँ–२’ सम्म आइपुग्दा २१ वटा चलचित्र निर्देशन गरिसकेको छु । बजेट नहुँदा मैले सिकेको सीपले मेरै चलचित्र रंगाउन पाइनँ । अलिकति पैसाको बन्दोबस्त ग¥यो– चलचित्र बनायो । पूरै जिन्दगी यसैगरी बित्ने भयो । मसँग अहिले ५ करोड रुपैयाँ हुने हो भने म यस्तो चलचित्र बनाउने थिएँ, जसको कसैसँग तुलनै हुँदैनथ्यो । तर, हामी सधैं बजेट अभावमा खुम्चिएर चलचित्र निर्माण गर्न बाध्य छौं । हामी चलचित्र बनाउँछौं– अलिअलि पैसा जम्मा गर्न ।
नेपालीमा अहिलेसम्म दुई किसिमका चलचित्र बनेका छन्– ‘ब्याड’ र ‘भेरी ब्याड’ । हामीले ‘गुड’ चलचित्र बनाउन सकेकै छैनौं । बजेट भइदिए हामी पनि ओस्कार अवार्डमा पुग्ने थियौं । अन्तर्राष्ट्रिय फिल्म फेस्टिबलमा जाने थियौं ।
पुरानै लयमा फर्किन्छु
मेरा दर्शकसँग म केही वर्ष अलग भएँ । रहरभन्दा पनि बाध्यता थियो । दर्शकसँग रहन र चर्चामा आइरहन चलचित्र चल्नुपर्छ । पछिल्ला चलचित्र ‘दृष्टिकोण’ र ‘मृगतृष्णा’ हिट भएनन् । समय परिवर्तन भयो भनेर मैले पुरानो लय परिवर्तन गर्दा स्वीकार्य भएन । मबाट दर्शकले पुरानै मेरो ‘ट्र्याक’ खोज्नुभएको रहेछ । गम्भीर विषय उठाएर सकारात्मक सन्देश नै अपेक्षा गर्नुहुँदो रहेछ । मैले ‘दृष्टिकोण’ र ‘मृगतृष्णा’लाई अलि हल्का रूपमा प्रस्तुुत गरें । समय, दर्शक र मबीच केही तालमेल मिलेन । मलाई दर्शकले मेरै ब्रान्डमा फर्किन सुझाव दिएको रूपमा लिएँ ।
अहिले म ‘दर्पण छायाँ–२’ को तयारी गरिरहेको छु । यसमा म आफ्नो पुरानै लयमा फर्किनेछु । प्रविधि र विषयवस्तु नयाँ हुनेछ तर कथा प्रस्तुतीकरण पुरानो हुनेछ ।
प्रविधि अगाडि, हामी पछाडि
अहिले नेपाली चलचित्रमा एउटा अन्योल छ– हामीले जे बनायौं, त्यो चल्ने हो कि दर्शकले जे चाहन्छन्, त्यो हामीले बनाउने हो ! अहिले प्रविधिले ठूलो फड्को मारिसकेको छ । हामीले चलचित्र बनाउँदा जुन प्रविधि थियो, त्यो अहिले छैन । हामी सोच्नै नसकिने प्रविधि प्रयोग गर्न थालिसकेका छौं । हातहात बोकिने मोबाइलमै चलचित्र हेर्न सकिने भएको छ । प्रविधि दु्रत गतिमा परिवर्तन भइरहेको छ । सेल्युलोइडबाट डिजिटलसम्म आइपुग्दा हामी यसमा केही अपडेट भए पनि तुलनात्मक रूपमा पछि नै छौैं । तर, हिजोभन्दा आज चलचित्र राम्रा हुँदै गएका छन् । नेपाली चलचित्र जगत्ले उद्योगको रूप लिन थालेको छ । लगानी गर्नेहरु बढ्दैछन् । भारतका क्षेत्रीय चलचित्रभन्दा नेपाली चलचित्र राम्रा बन्न थालेका छन् ।
हिन्दीसँग प्रतिस्पर्धा ?
हिन्दी चलचित्रसँग हामीले प्रतिस्पर्धा गर्नुपर्छ जस्तो लाग्दैन । उनीहरुभन्दा हामी कमजोर छैनौं । हिन्दीका कलाकारजस्तै हाम्रा कलाकारमा पनि अभिनय गर्न सक्ने क्षमता छ । हाम्रा प्राविधिक पनि त्यति नै सक्षम छन् । हामीसँग केही उत्कृष्ट निर्देशक हुनुहुन्छ तर जति हुनुपर्ने हो, त्यति हुनुहुन्न । दुई–चार जना भएर पुग्दैन । कम्तीमा निर्देशन पढेको र राम्रो अनुभव भएका ५० निर्देशक चाहिन्छ । यहाँ एउटा गीतको भिडियो बनाउनेहरु चलचित्र निर्देशन गर्दै हिँडेका छन् । यस्तो प्रवृत्तिले यो उद्योगलाई राम्रो गर्दैन । हामी थोरै चलचित्र बनाऊँ तर राम्रो बनाऊँ । नेपालमा थोरै तर राम्रा चलचित्र बन्छन् भन्ने सन्देश विश्वभर पठाऊँ । यो सबैका लागि राम्रो हो ।
हिन्दी चलचित्र ठूलो बजेट खर्च गरेर बनाइन्छ । हामीसँग बजेट सीमित हुन्छ । उनीहरु छायाँकनका लागि विश्वभर घुम्छन् । हामी त्यो हैसियत राख्दैनौं । हिन्दी चलचित्रजत्तिकै बजेट हुने हो भने हामी त्योभन्दा राम्रो बनाउन सक्छौं । नेपाली चलचित्र ६०–७० लाखमा बन्छन्, उनीहरु अर्ब लगानी गर्छन् । ६० लाखको पनि २५ प्रतिशत प्रचारप्रसारमा खर्चिन्छौं । यो रकमको ठूलो हिस्सा प्राविधिक काममा खर्च हुन्छ । कलाकारले एकदमै थोरै पारिश्रमिकमा काम गरिरहेका छन् । यो अवस्थाका कारण हामीले सोचेजस्तो काम गर्न नसकेका हौं ।
नेपाली चलचित्रको बजार निकै सानो छ । साढे तीन करोडमात्र जनसंख्या छ, त्यसमा पनि हलहरू मुख्य सहरमा मात्रै छन् । तीमध्ये कतिपयमा हिन्दी चलचित्रमात्रै चल्छन् । नेपाली जनसंख्याको ७–८ प्रतिशतले मात्रै चलचित्र हेर्छन् । उत्तर भारतमा कुल जनसंख्याको ६०–७० प्रतिशतले चलचित्र हेर्छन् । त्यसैले बलिउड चलचित्रका लागि उर्भर भूमि हो । हाम्रो सानो बजार भएकाले लक्षित वर्गका लागि चलचित्र बनाउन सकेका छैनौं । सबैलाई लक्षित गरेर चलचित्र बनाउँदा लागत उठाउन गाह्रो पर्ने भएकाले यसमा हात हाल्न कसैले आँट गर्न नसकेका हुन् ।
चलचित्रको ग्रेडिङ गर्नुपर्छ
हामी आफैंमा पनि कमजोरी छ । अहिले बन्ने ८० देखि ८५ प्रतिशत चलचित्र पाँच मिनेट पनि हेर्न सकिँदैन । स–परिवार हेर्न नसक्ने चलचित्र बनेपछि बजार घट्दै गएको छ । पहिले छोरालाई चलचित्र हेर्न पठाएर जानकारी लिएपछि मात्रै चलचित्र हेर्न जाने/नजाने निर्णय गर्नुपर्ने अवस्था छ ।
यस्ता चलचित्र बनाउन नदिन चलचित्र विकास बोर्डले बनाएका नियम पालना गर्नुपर्छ । यसलाई हामी आफैंले ‘गाइडलाइन’ सम्झेर काम ग¥यौं भने अहिलेको जस्तो ८५ प्रतिशत चलचित्र घाटामा जाँदैनन् ।
नेपाली सिने जगत्मा अरू पनि थुप्रै गल्ती भइहेका छन्– जानेरै । अरुले औंल्याइदिँदा पनि एउटै गल्ती दोहो¥याइरहेका छौं । १० लाखमा छाडा चलचित्र बनाउँछौं, त्यसको प्रचारमा अर्को १० लाख खर्चिन्छौं । तर, ८० लाखमा बनेको राम्रो चलचित्रले प्रचार गर्न सक्दैन, अनि पछि पर्छ । यो अवस्था तत्काल अन्त्य हुनुपर्छ । होइन भने यो क्षेत्रमा आर्थिक सुरक्षाको सुनिश्चितता हुँदैन । यसका लागि पनि उपाय छ । चलचित्रको ‘गे्रडिङ’ गर्न सकिन्छ । राज्यले चलचित्रलाई ‘ए’, ‘बी’, ‘सी’ ग्रेड भनेर छुट्ट्याउनु पर्छ । यसो भयो भने दर्शकसँगै निर्माता–निर्देशकलाई पनि सजिलो हुन्छ । सबै निर्देशक ‘ए ग्रेड’कै चलचित्र बनाउन केन्द्रित हुन्छन् ।
मिडियाको भूमिका
पैसा लगाएर चलचित्र बनाउने र खेल्ने परम्परा सुरुदेखि नै चलिआएको छ । रहिरहन्छ पनि । रहर गर्नेहरु जसरी आउँछन्, त्यसरी नै पलायन पनि हुन्छन् । यसमा सञ्चार माध्यमको ठूलो भूमिका छ । दर्शकको चाहना निर्देशकभन्दा सञ्चार माध्यमलाई बढी थाहा हुन्छ । त्यसैले सञ्चार माध्यमले चलचित्रबारे स्पष्ट भन्नुपर्छ ।
भारतमा ‘बक्स अफिस’, ‘फिल्म इन्फर्मेरसन’ र ‘टे«ड गाइड’जस्ता सिने पत्रिका छन् । तिनीहरुले चलचित्र कस्तो बनेको छ, स्पष्ट लेख्छन् । दर्शकलाई यसले निकै सजिलो बनाएको छ । ती पत्रिकाले निर्माता÷निर्देशकको एक कप चिया पनि खाँदैनन् । कुन पत्रकारले समीक्षा गरिरहेको हुन्छ भन्ने कसैलाई थाहा पनि हुँदैन । त्यो खालका सञ्चार माध्यम हामीकहाँ छैनन् । हामीलाई यही खड्किरहन्छ । ‘गे्रडिङ’मा चलचित्र विकास बोर्डले छिटै केही निर्णय गरोस् ।
चलचित्रमा उद्योगी छिर्नुपर्छ
हामीले नेपाली चलचित्रलाई उद्योग भनिरहे पनि यसले अझै पूर्ण रूप लिन सकेको छैन । उद्योग धान्नका लागि दरिलो खम्बा चाहिन्छ । एक–दुई वटा खम्बा भएर पुग्दैन । दर्जनौं खम्बा चाहिन्छन् । सक्षम कलाकारको खाँचो छैन । तर, सक्षम र व्यावसायिक निर्देशकको खाँचो छ । कम्तीमा ५० जना निर्देशन पढेका र राम्रो अनुभव भएका निर्देशक चाहिएका छन् ।
कलिउडमा जबसम्म ‘बिजनेस कम्युनिटी’ भित्रिँदैन, तबसम्म यो उद्योग फस्टाउँदैन । हामीले चाहेअनुरूपका चलचित्र बनाउन सक्दैनौं । नेपालका उच्च बिजनेस घरानाले चलचित्रमा लगानी नगरेसम्म यो क्षेत्र तंग्रिदैन । हामी चलचित्र बनाउँछौं तर त्यसको मार्केटिङ गर्न जान्दैनौं । यो उद्योगमा बिजनेस कम्युनिटी आकर्षित हुने हो भने उनीहरुले नै चलचित्रको मार्केटिङ गर्छन् । हामी राम्रो चलचित्र बनाउन जान्दछौं तर बेच्न जान्दैनौं । बजारको चाहना कस्तो छ– हामीलाई भन्दा उनीहरुलाई नै थाहा हुन्छ । के बिक्री हुन्छ र कसरी बिक्री गर्नुपर्छ उनीहरुलाई अन्दाज हुन्छ ।
भाषा नबुझिने चलचित्रमा ‘सबटाइटल’ दिएर चलचित्र बनाउन सकिन्छ । यो विश्वभर भइरहको प्रयोग हो । राम्रो चलचित्र बनाउन सकियो र त्यसको प्रचार पनि गर्न सकियो भने शतप्रतिशत नबुझिने भाषाका चलचित्र पनि हेरिन्छन् । अन्तर्राष्ट्रिय बजार नियन्त्रण गर्ने हाम्रो क्षमता छैन, जुन व्यापारी÷उद्योगीमा हुन्छ ।
हामीले नेपालमै आफ्ना चलचित्र पु¥याउन सकेनौं, विदेशमा पुग्लान् भनेर सोच्नु पनि कसरी ! केही पहुँच र सम्बन्ध भएकाले विदेशमा चलचित्र चलाउँछन् । पहुँचकै आधारमा विदेशमा चलाइने हुँदा नेपाली चलचित्र राम्रो बन्दैनन् भन्ने धारणा बनेको छ । बिगारेका त यिनले पनि हुन् ।
नेपालभन्दा हल्यान्ड सस्तो
नेपाल एउटा पूर्ण स्टुडियो हो । यहाँका मनोरम सौन्दर्यमा हजारौं चलचित्र छायाँकन गरिए पनि अझै हजारौं दृश्य ‘भर्जिन’ नै छन् । कुनै देशसँग नेपालको ‘लोकेसन’को तुलनै हुँदैन । हामीले विश्व चलचित्र बजारलाई ‘लोकेसन’बारे मात्रै जानकारी गरायौं भने हाम्रो पर्यटनले ठूलो फड्को मार्छ । तर, हामीले अहिलेसम्म गर्न सकेनौं । हाम्रा नियम–कानुन पनि झन्झटिला छन् । चलचित्र छायाँकनका लागि केही सहुलियत दिनुपर्छ । सीमित बजेटका कारण हामी मुस्ताङ जान सक्दैनौं । त्यहाँ हेलिकप्टरबाट जान सकिन्छ तर त्यसका लागि राज्यले सुविधा दिनुपर्छ । केही दिनअघिमात्रै म ‘ड्रिम्स’ हेर्न गएको थिएँ । त्यसको गीत छायाँकन गरिए&#23",entertainment
"
﻿म ब्री उल्सन हुँ । पेसेवर रूपमा पोर्न फिल्म खेल्थें ।
पोर्न छाडेको दिन म लाजले चुपचाप शान्त भएर बसें । किनकि– मलाई भेदभाव गरियो, अलग नजरले हेरियो, मानसिक यातना दिइयो, निराशा थोपरियो, अपमान गरियो ।
तर, म केही गर्नै सक्दिनथें ।
यी सबै कुरा एउटा फिल्मका बारेमा भनिरहेकी छु । एउटा कुनै पेसा गर्दा भोग्ने सास्तीबारे पनि केही बोल्ने जमर्को गरिरहेकी छु । यो व्याख्या ‘रियल उमन रियल स्टोरिज’को हो । मत्आन युजिलको यो फिल्ममा मेरो आफ्नै कथा लुकेको छ, सधैं अर्बांै महिलाले भोग्नुपर्ने व्यथाबारे केही बोल्छ । जनचेतना फैलाउने काम यो फिल्मले गर्छ । तर, उनीहरु आफ्नो कथा खुलस्त भन्न सक्दैनन्, जसरी मैले सकिनँ । समाजले गर्ने छोइछिटोको पीडाबाट उनीहरु उम्किनै सक्दैनन्, जसरी म सकिनँ ।
तर, अब बोल्नुपर्छ, जसरी म बोलें ।
यो फिल्मबाट केही मात्रामा भए पनि मैले मेरो कथा भनेकी छु । मजस्तै महिलालाई आफ्नो आवाज बुलन्द बनाउन यसले पक्कै सघाउनेछ ।
म कुनै पनि हालतमा चुपचाप र शान्त बसिरहन सक्दिनथें । म आफ्नो भनाइ बाहिर ल्याउन चाहन्थें, त्यसैले मेरो रोजाइ यही बन्यो । अनि, म बोल्न थालें ।
पोर्न फिल्ममा काम सुरु गर्दा म १९ वर्षकी थिएँ । त्यतिबेला यौनसम्बन्धी खोजी तथा अनुसन्धानमात्रै गरिरहेकी थिएँ । तर, म बिस्तारै यो पेसातर्फ लहसिन थालें र मलाई रमाइलो लाग्न थाल्यो । मानौं– म मेहनेती भएँ र पेसाकै रूपमा यसलाई अपनाउन थालें ।
(उल्सनको यो कथा र तस्बिर ://         बाट साभार गरिएको हो ।)
त्यतिबेला म विद्यार्थी थिएँ । इन्डियाना राज्यको पडर््यु विश्वविद्यालयमा प्रिमेड बायोलोजी विषय लिएर पढ्दै थिएँ । साथसाथै पूरा समय टेलिमार्केटरको रूपमा पनि काम गरिरहेकी थिएँ । यत्तिकैमा एउटा पोर्न फिल्ममा खेल्न म लसएन्जलस गएँ ।
त्यसपछि म अचम्भित र अवाक् भएँ । यति धेरै पैसा ?
त्यसपछि स्कुल छाडें । म यो काममा रमाउँदै गएँ । मलाई बानी लागिसकेको थियो, नगरी सुखै थिएन । मेरो यौनिकता बाहिर ल्याउन र आफैं समाजअघि खुल्न केही नराम्रो देखिनँ । यसमा मेरो परिवार र साथीहरूले सहयोग गरिरहेका थिए ।
म कहिले पनि लसएन्जलसमा बसिनँ । प्रायः काममा हिँडिरहन्थें । केही समय इन्डियाना पनि गएँ । त्यहाँ देखें– पुरानो जीवनशैलीलाई कति महत्व दिन्थे मानिसहरू !
६ वर्ष पोर्नमा काम गरेपछि बल्ल बुझें– समाजले मलाई कसरी मूल्यांकन गरिरहेको छ । त्यतिबेलासम्म म आममानिसमाझ राम्रै चिनिइसकेकी थिएँ । म समाजको आँखामा खुइल्याइएकी थिएँ ! यो कुराले मलाई एकदमै पिरोल्यो । र, यसैकारण म भित्रभित्रै मरिरहेकी थिएँ ।
मप्रति मानिसहरुको दृष्टिकोण खराब त थियो नै, र पनि मैले वास्ता नगर्ने प्रयास गरें । कहिले पनि ती कुरा मनमा लिएर बसिनँ । बस्दै बसिनँ । यो फगत प्रयासमात्रै रह्यो । मैले सामना गर्न सकिनँ ।
मैले पोर्न करिअर छाडें ।
मेरो गुमिसकेको इज्जत र आदर–सम्मान पाउन मैले लाखौं प्रयास गरें तर अहँ ! पाइनँ । त्यसका लागि धेरै वर्ष कुर्नुप¥यो र संघर्ष गर्नुप¥यो । मान्छेले मलाई समान व्यवहार गरून् भन्ने लागिरहन्थ्यो । उनीहरूले मलाई हरेक पाटोमा एकदमै तल्लोस्तरको सोच्थे । म कति प्रगतिशील रहेछु भन्ने कुरा मैले कहिले पनि महसुस गर्न सकिनँ । र, त्यतिबेला मान्छेहरू यौनिकताका बारेमा कति सशंकित र त्रस्त रैछन् भन्नेबारे पनि जानें ।
मैले महसुस गरेँ, अब म कहिल्यै पछाडि फर्कन सक्नेछैन । र, फर्केर अन्य कुनै काम (जस्तैः नर्स, शिक्षिका वा अन्य कुनै जागिर) गर्नु मेरा लागि आगोझैं पोल्ने कुरा हो । गरें भने पनि तेस्रो व्यक्तिलाई पक्कै असहज हुनेछ । किनभने, उनीहरूलाई थाहा हुन्थ्यो म के थिएँ, के गर्थें । र, म को हुँ !
पोर्नका लागि कुनै पनि रोयल्टी छैन । अहिले पनि म आफ्ना थुप्रै विज्ञापन देख्छु, मेरा चलत्रिच इन्टरनेटभरि लुछुप्पै छन् । पर्दापछाडिका यी ‘अनुहारविहीन’ मान्छेले यिनै चलचित्रबाट अर्बौं रुपैयाँ कमाउँछन् तर त्यसका दुष्परिणाम कहिल्यै भोग्दैनन् ।

भोग्ने त हामी हौं– जो पर्दाअघि नांगिन्छौं । तर, हाम्रै लागि कुनै रोयल्टी छैन । जतिसुकै राम्रो गरे पनि एकपटक पैसा बुझ्नेमात्र हो, त्यसपछि त्यसको प्रतिफल कहिल्यै पाइँदैन । त्यसैले म टुक्रिएकी छु, अलग्गिएकी छु । आफ्नै समाजबाट धपाइएकी छु । मेरो एक्लोपन बुझिदिने कोही छैनन् । अब नयाँ तरिकाले आफ्नै छुट्टै व्यवसाय गर्ने कोसिस गर्दै त छु तर त्यो पनि कहाँ सजिलो छ र !
म हरेश भने खान्नँ ।
पोर्न एउटा त्यस्तो उद्योग हो, जहाँ महिला जति धेरै सफल हुन्छन्, जीवनभर उति धेरै पीडा भोग्छन्– मजस्तै !
यो व्यवसाय छोड्नु नै मेरा लागि सबैभन्दा ठूलो पछुतो हुनेछ । सबै छाड्ने कोसिस गर्नेछु र संसारलाई केही दिनेछु । आरामदायी जीवनका लागि मसँग टन्नै पैसा छ । अर्को ५ वर्षका लागि मैले जम्मा गरिसकेकी छु सम्पत्ति, जुन मेरा लागि स्मार्ट फाइनान्स वर्षका रूपमा रहनेछ । अझै धेरै काम गरेको भए जीवनभरि पुग्ने पैसा कमाउँथें होला !
तर, म ती मान्छेको नजरमा सही हुनु छ, जसले चलचित्रमा मलाई माया गरेर वास्तविक जीवनमा घृणा गर्छन् । मलाई नजिकबाट चिन्ने प्रयास गरे भने उनीहरु मलाई सर्वाधिक असल मान्छे पाउनेछन् । प्रयास त गरून् एकपटक !
जोवनको खुड्किलो चढ्दै गरेका युवतीलाई म भन्छु–आफैं आफ्ना लागि पोर्न गर्छौ भने ठीकै छ । जब व्यावसायिक भएर काम गर्न थाल्छौ भने छाड । त्यो कामै नगर । नत्र तिमीहरु पनि मजस्तै समाजबाट बहिष्किृत हुनेछौ । जीवन त्यसै पनि अप्ठ्यारो छ, त्यसलाई अझ अप्ठ्यारो नबनाऊ । पैसामात्रै ठूलो कुरा होइन । समाजले गर्ने व्यवहार र सधैं दिने पीडा सबैभन्दा ठूलो कुरा रहेछ । मलाई समाजले गर्ने व्यवहारले सधैं चित दुख्यो, दुखिरह्यो !
 ",entertainment
"
﻿काठमाडौं कमलादीस्थित प्रज्ञा–प्रतिष्ठानमा आयोजित काष्ठमेलामा अमेरिकी शिल्पकार डेभिड बेस्टले अचम्मको मन्दिर बनाए। मन्दिर ललितपुरको बुङमतीमा भूकम्पले भत्काएर डंगुरमा फालिएका सामग्री प्रयोग गरी बनाइएको थियो।
आफूले बनाएका मन्दिरलाई आगो लगाउने भनी चिनिएका उनले मेलामा अन्तिम दिन, १२ चैत पनि त्यसै गरे, मेलास्थलमै मन्दिरमा आगो लगाए। “आगो लगाउनुको अर्थ क्षति बिर्सिएर नयाँको सुरुआत गर्नु हो”, बेस्ट भन्छन्, “नेपालले आफ्नो विकासका लागि नवयुग सुहाउँदो पुनःनिर्माण गर्नुपर्छ।”
बेस्टले सन् २००० मा अमेरिकाको ब्ल्याक रक डेजर्टमा आयोजित ‘बर्निङ म्यान फेस्टिभल’ मा पहिलो पटक आफ्नो मन्दिर जलाएका थिए। त्यो वेला मोटरसाइकल दुर्घटनामा दिवंगत साथीको सम्झनामा मन्दिर जलाएका उनले त्यसपछि त्यसैलाई निरन्तरता दिए।
त्यसो त सान फ्रान्सिस्को आर्ट इन्ष्टिच्यूटका उत्पादन बेस्ट मन्दिर निर्माण पनि गर्छन्। विश्वका विभिन्न शहरमा १५ वटा मन्दिर बनाइसकेका उनी बुङमतीमै पनि एउटा मन्दिरको पुनःनिर्माणमा सक्रिय छन्। नेपाली काष्ठकलाप्रति आकर्षित उनी भन्छन्, “काठमाडौंको काष्ठ संस्कृतिबारे थाहा नपाएको भए म यहाँ आउन्नथें होला”, उनी भन्छन्।
स्मृति
  बुङमतीमा ‘बर्निङ म्यान’      ",entertainment
"
﻿ 
मेरो हातको भाग्यरेखा, हेर्नुस् न ज्योतिषीजी
कस्तो रहेछ दैव लेखा, हेर्नुस् न ज्योतिषीजी
 
ऋणै ऋणको भारी छु म, कुन दिनमा तिरौँला
कति रहेछ लेखाजोखा, हेर्नुस् न ज्योतिषीजी
 
आँसुहरु भित्रभित्रै कैदी बनाइ राखेकी छु
आफ्नै मनले भन्छ देखा, हेर्नुस् न ज्योतिषीजी
 
कतिलाई दान गरौं भाडो आफ्नै रित्तो हजुर
आफैंलाई के खा के खा हेर्नुस् न ज्योतिषीजी
 
० ० ०
 
जुन बिनाको रात भयो हजुर
जब प्यारमा जात भयो हजुर
 
यातना अनगिन्ती पीडित दिनका दिन
मेरो जीवनमा बज्रपात भयो हजुर
 
मन्द मुस्कानमा एक टक हेर्दै थिएँ
उसलाइ असह्य बात भयो हजुर
 
फिक्का रंग अनि धुनबिनाको संगीत रे म
ईर्ष्यालु दुनियाको मात भयो हजुर",entertainment
"
﻿काठमाडौं । नायिका रेखा थापाको मुख्य अभिनय रहेको चलचित्र ‘रामप्यारी’ यही चैत २६ गते प्रदर्शन हुँदैछ । ‘रेखा फिल्म्स’ ब्यानरमा बनेको चलचित्र देशैभरका हलहरूमा एकैसाथ प्रदर्शन हुने नायिका थापाले बताइन् ।
चलचित्र ‘रामप्यारी’ टेक्पो ड्राइभरको कथामा आधारित चलचित्र भएको उनले बताइन् । “चलचित्र निकै राम्रो बनेको छ । दर्शकले छुट्ट्याएको २ घण्टाको समय र टिकट काटेको पैसा खेर जाँदैन ।” उनले बाह्रखरीसँग भनिन्, “महिलाको विषयवस्तुलाई आधार बनाएर बनाइएको चलचित्र हो । श्रमिक र मजदुरको कथा छ ।”
चलचित्र हेरेपछि दर्शलाई केही गरूँ भन्ने जोस, जाँगर र आँट पलाउने उनको भनाइ छ ।
रामप्यारी निकै राम्रो चलचित्र बनेको बताउँदै उनले दर्शकले हलबाट बाहिर निस्कँदा आँसु नभएर छुट्टै प्रकारको आनन्द र स्फूर्ति बोक्ने बताइन् ।
६० लाखमा बनेको ‘रामप्यारी’मा रंगमञ्चमा अभिनय गरिरहेका रङकर्मी आभाष अधिकारीलाई ‘ब्रेक’ दिएकी छन् । नायिकाको रूपमा उनी आफैँ छिन् । सविर श्रेष्ठले निर्देशन गरेको चलचित्र ‘रामप्यारी’मा सरस्वती थापाको लगानी रहेको छ ।
तस्बिरः रेखाको फेसबुकबाट",entertainment
"
﻿ 

~दिक्पाल छन्द~
ढुङ्गा थिएन छाती , आँखा सिसा थिएनन् ।
भिन्ची थिए र बाँचे, मोनालिसा थिएनन् ।
आकाश तन्किएथ्यो धर्ती घुमूँ भनेर ।
उफ्रेन भूमि कैल्यै तारा चुमूँ भनेर ।
**
खोला थियो कि प्यासी या तीर हो उदासी ।
त्यो तीर रुन्न होला डुक्रन्छ हाँसिहाँसी ।
ती अोठमा सुकेका लालीगुराँस आए ।
के हुन्छ कुन्नि खोला , त्यो तीर पास आए ।
**
गन्तव्य बिर्सिजाने या पैतला हुँदो हो ।
या दु:ख दर्द छोपी हाँस्ने कला हुँदो हो ।
बिझ्थेन चित्त छेडी भित्ता पुगेर ढुङ्गा ।
मान्छे हटेर मान्छे के बन्छ फूलथुङ्गा ।
**
हेर्छौँ तथापि फस्छौँ बिर्सेर बारबार ।
यो जिन्दगीजुवामा के जीत के छ हार ।
ए अल्बिदा नभन्ने आखाहरू ! मलाई ।
हाँसेर हेरिदेअो यो आखिरी बिदाइ ।
**
कुल्चेर लाख काँडा हिँड्दा उठेन ठेला ।
त्यै फूल कुल्चिजाँदा चीसा भए परेला ।
ए फूल!जन्म तेरो रातो थियो कि कालो ।
काँडा! दुखा मलाई , तेरै छ आज पालो ।
मनोज भण्डारी",entertainment
"
﻿काठमाडौं ।  म्युजिक नेपालले गीतको ‘पाइरेसी’ रोक्न म्युजिक एटीएम प्रयोगमा ल्याउने तयारी गरेको छ । गीत किनेर भन्दा यूट्यूवबाट डाउनलोड गरेर सुन्ने प्रचलन बढ्दै गएपछि कलाकारको आमदानीको स्रोत बन्द भएको भन्दै म्युजिक नेपालले एटीएम प्रयोगमा ल्याउने तयारी गरेको हो ।
गीतको पाइरेसी बढेकाले कलाकारहरुले रोयल्टी पाउन नसक्ने अवस्था आएपछि म्युजिक एटीएमको सुरूवात गर्न लागेको म्युजिक नेपालका बजार ब्यबस्थापक बिकी थापाले बताए ।
“गीतको पाइरेसी बढेसँगै कलाकारले रोयल्टी पाउन छोडे त्यसैले हामीले कलाकारलाई पनि केही राहात होस भनेर यो नयाँ प्रविधिको प्रयोग गर्न खोजेका छौं”, थापाले भने, “पीआरबीटी, सीआरबीटी बन्द हुने अवस्थामा पुगेकाले कलाकारको लगानी डुब्ने अवस्थामा केही सहयोग होस् भनेर यो प्रविधि सुरू गर्न लागेका हौं ।”
थापाका अनुसार सुरूमा यो प्रविधि काठमाडौं उपत्यकामा प्रयोगमा ल्याइनेछ । क्यासेट तथा सीडी विक्री गर्ने डिलरमा म्युजिक एटीएम राखिनेछ । बजार ब्यबस्थापक थापाकाअनुसार एटीएमबाट गीत तथा भिडियो पेन ड्राइभ, सीडी, भीसीडी, मेमोरीमा डाउनलोड गर्न सकिन्छ । एउटा अडियो गीतको ५ रुपैयाँ, भिडियोको १० रुपैयाँ, डकुमेन्ट्रीको १५ रुपैयाँ र चलचित्रको २० देखि २५ रुपैयाँ पर्नेछ ।
एटीएमबाट डाउनलोड गरिएको गीत तथा भिडियो अर्को कुनैपनि ‘डिभाइस’मा कपि गर्न मिल्ने छैन । तर, त्यसैबाट सुन्न भने सकिनेछ । गीत तथा भिडियो डाउनलोड गर्न भने भौचरको ब्यबस्था गरिने अथवा एटीएम मेसिनमा पैसा छिराएपछि डाउनलोड हुने व्यवस्था गर्न लागिएको म्युजिक नेपालले जनाएको छ ।
म्युजिक नेपालले एटीएमबाट आएको पैसा कलाकार, डिलर, म्युजिक नेपालसँगै सरकारलाई करसमेत तिर्ने जनाएको छ ।
यूट्यूवबाट विना पैसा गीत तथा चलचित्र डाउनलोड भइरहेको अवस्थामा यो एटीएम प्रविधिको प्रयोगमा ल्याउन लागेको हो । बजार व्यवस्थापक थापाका अनुसार म्युजिक नेपालमा करिब ९०० कम्पनी आबद्ध रहेको भन्दै अन्य कम्पनी पनि आएमा सहकार्य गर्न सकिने बताए ।",entertainment
"
﻿गत साता रिलिज फिल्म ‘काफल पाक्यो’ मा जिवन लुईटेलको कमेडी फ्लेवरलाई रुचाईरहेका बेला केकी अधिकारीको पनि नयाँ कमेडी शैलीमै फिल्म ‘भाग सानी भाग’ को प्रोमो सार्वजनिक भएको छ ।
नवल नेपाल निर्देशित फिल्म फिल्म ‘भाग सानी भाग’ मा हिरोइनको चश्का लागेकी ‘सानी’ लाई रेखा थापाको स्टाइल गर्ने भूत चढेको प्रोमोमा देख्न सकिन्छ । फिल्ममा केकीको अपोजिटमा देखिएका सविन श्रेष्ठले सानीलाई शहर ल्याएपछिको कथा देख्न सकिन्छ ।
‘तिमीसँग त साँच्चै लभ पर्छ की क्या हो मेरो ?’ प्रोमोमा रहेको सानीको उक्त संवादले मुख्य चरित्रबीच प्रेम नभई सम्झौतामा कथा अघि बढाइएको बुझ्न सकिन्छ । अर्को संवादमा केकीकै चरित्रले सविन अभिनित चरित्रलाई भन्छ, ‘हामी लोग्ने स्वास्नी हैनौं भन्दा कहाँ कहाँ चिमोटेका थियौं तिमीले ?’
सहदेव गौतम र विलोल पोखरेलको निर्माण रहेको फिल्म ‘भाग सानी भाग’ चैत्र ५ देखि देशव्यापी प्रदर्शनमा आउँदैछ । ‘श्रीमान’, ‘लज्जा’ जस्ता फिल्म निर्देशन गरिसकेका नवलले केकीलाई गाउँले भुमिका दिएर बनाएको फिल्म ‘महसुस’ ले राम्रो तारिफ पाएको थियो । यतिबेला पनि उनले मुख्य चरित्रलाई गाउँदेखि उठाएर शहर पसालेका छन् । प्रोमोमा प्रयुक्त फिल्मको संगीतमा भने चेतन सापकोटा कोरियाली गायक साइको ‘गङनम स्टाइल’ बाट प्रभावित देखिन्छन् ।
हेर्नुहोस प्रोमो
",entertainment
"
﻿सर्ट फिल्ममा धुर्मुस ‘काकुलाल’ नाममा बिल्कुल नयाँ भूमिकामा प्रस्तुत हुनुका साथै ‘के छु कि’ थेगो लिएर आएका छन्।लोटे चर्पीमा धुर्मुस–सुन्तलीसहित नाजीर हुसेन, खेम शर्मा, शिशिर भण्डारी, काजी रम्तेल, गोपाल लामा, वर्षा खड्का, सुरज आर्चाय, विनोद राई, विष्णु बुढाथोकीलगायतले अभिनय गरेका छन्। अर्जुन घिमिरे ‘पाँडे’ र कुमार कट्टेल ‘जिग्री’ ले फिल्मको पटकथा तयार पारेका हुन् भने सुदीप बरालले छायांकन गरेका छन्।",entertainment
"
﻿à¤µà¤¿à¤¶à¥à¤µà¤­à¤°à¤•à¤¾ à¤•à¤° à¤…à¤§à¤¿à¤•à¤¾à¤°à¥€à¤¹à¤°à¥à¤²à¥‡ à¤§à¥‡à¤°à¥ˆà¤œà¤¨à¤¾ à¤§à¤¨à¥€ à¤° à¤¶à¤•à¥à¤¤à¤¿à¤¶à¤¾à¤²à¥€ à¤®à¤¾à¤¨à¤¿à¤¸à¤¹à¤°à¥à¤²à¤¾à¤ˆ à¤•à¤° à¤›à¤²à¥à¤¨à¥‡ à¤¹à¥‡à¤¤à¥à¤²à¥‡ à¤µà¤¿à¤¶à¥‡à¤· à¤¸à¥à¤¥à¤¾à¤¨à¤®à¤¾ à¤–à¥‹à¤²à¤¿à¤à¤•à¤¾ à¤•à¤®à¥à¤ªà¤¨à¥€à¤¸à¤à¤— à¤œà¥‹à¤¡à¤¿à¤à¤•à¥‹ à¤¸à¥‚à¤šà¤¨à¤¾ à¤šà¥à¤¹à¤¿à¤à¤•à¥‹ à¤à¤‰à¤Ÿà¤¾ à¤ à¥‚à¤²à¥‹ à¤¡à¥‡à¤Ÿà¤¾ à¤²à¥€à¤•à¤®à¤¾ à¤°à¤¹à¥‡à¤•à¥‹ à¤œà¤¾à¤¨à¤•à¤¾à¤°à¥€à¤•à¥‹ à¤…à¤¨à¥à¤¸à¤¨à¥à¤§à¤¾à¤¨ à¤—à¤°à¤¿à¤°à¤¹à¥‡à¤•à¥‹ à¤¬à¤¤à¤¾à¤à¤•à¤¾ à¤›à¤¨à¥à¥¤",entertainment
"
﻿कालोबजारी, भष्ट्राचार र राजनैतिक खिचातानीले जनता पिल्सीएकाछन् । अचेल दिनहु जसो भ्रष्ट्राचार र कुसाशनका समाचार छ्यापछ्यापी भैरहदा काठमाण्डौंको डिल्लीबजार स्थित सर्वनाम थिएटरमा यिनै कुराहरुलाई समेटिएको नाटक ‘भिक्षाम् देही’ मञ्चन भैरहेकोछ । समाजमा अनेकौ कुसंस्कार बाट पिडीत नेपाली जनता जुनसत्ता आएपनि बलीको बोको नै बनीरहको तितो यर्थाथलाई नाटकले प्रष्ट्याउन खोजेको छ।

अमेरिका बाट पढेर नेपालको प्राकृतिक सौन्दर्य र सस्कृतिमा चलचित्र बनाउन आएको युवा नेपाल धुम्ने बेलामा देखेका अनेकौ दृश्यहरुलाई कोलाजको रुपमा प्रस्तुत गरिएको नाटक रोचक लाग्दछ ।
महिनौ दिन सम्म कार्यलय धाउदापनी अनेक बहानामा काम नगरीदिने हाकीम, अन्तत घुसको साहरामा काम निम्ट्याउन बाध्य हुने गरिब जनता । अर्काको जग्गालाई रातारात अर्कैको बनाई बेचिदिने दलाल। दिनदहाडै तस्कर गरेर प्रक्राउ पर्ने परेपनी अनेकौ सोर्सफोर्स लगाएर उम्कीने तसस्कर, निरीह पुलीस प्रसासन । चुनाव अगाडी अनेकौ आश्वासन र चुनाव जितेपछी जनता भुल्ने नेता प्रवृतीलाई नाटकले उठान गरेको छ।

नाटकले यतिमात्र होइन नेपाली गरिबी र भोकमारी लाई आधार बनाएर दातृ निकायसंग अनुदान ल्याउनैहरुलाई समेत बेस्मारी ब्यग्य कसेकोछ । केन्द्रमा आएको अनुदान अञ्चल, जिल्ला, गाउँहुदै सम्वन्धीत पिडीत सम्म पुग्दा चुहीदै चुहीदै नगन्य मात्रामा पुग्ने प्रवृतिलाई निर्देशकले रचनात्मक रुपमा प्रस्तुत गरेकाछन ्।
प्राय जसो नेपाली मौलिक कथालाई उठान गर्ने कम सेट र प्रप्सको प्रयोग गर्ने अशेष मल्ल यसपाली पनी आफ्नो छवीलाई निरन्तरता दिएकाछन् ।

अशेष मल्लको लेखन तथा निर्देशन रहेको नाटकमा मिना खड्का, अर्पण बस्नेत, प्रणव आकाश, भीष्म जोशी, जोन योञ्जन, प्रवेश पौडेल, दिभिज देवकोटा, रेशव अर्याल, धर्मेन्द्र मल्ल, परिक्षित विक्रम राणा, शुशिल गैरे, प्रजन पौडेल, आर.के तिमिलसिना लगायतको अभिनय रहेको छ ।
नाटक बैशाख ४ गते सम्म बिहिबार बाहेक हरेक दिन बेलुकी ५ बजे सर्वनाम थिएटर कालीकास्थाममा नियमीत रुपमा मञ्चन भैरहेको छ ।
",entertainment
"
﻿कैलालीको धनगढी उपमहानगरपालिकामा बसोबास गर्ने थारु महिलाले चिरै भजहर पर्व एक सातापछि मात्रै मनाउने भएका छन्। 

	 

	सखी सञ्जाल कैलालीको आयोजनामा वैशाख ६ गते धनगढीमा सो पर्व मनाउने तयारी भएको बिहीबार पत्रकार सम्मेलन गरी जानकारी दिइको छ। जिल्लाभरी चैत २९ गते भजहर पर्व मनाउने निर्णय भए पनि विविध कारणले धनगढीमा भने वैशाख ६ गते पर्व मनाउन लागिएको सञ्जालकी अध्यक्ष इन्दू चौधरीले बताइन्। 

	 

	 चिरै भजहर पर्व विशेष गरेर अविवाहित युवतीहरुले मनाउने चलन छ। यो पर्वलाई थारु युवतीहर...",entertainment
"
﻿

काठमाडौ‌ । प्रधानमन्त्री केपी शर्मा ओलीले साहित्य मनशान्तिको विषय हुन नसक्ने भन्दै विचारबाट निर्देशित सिर्जनाले मात्र समाजमा सन्देश दिन सक्ने बताएका छन् ।
प्रगतिशील लेखक सङ्घको दसौँ राष्ट्रिय सम्मेलनको उद्घाटन गर्दै प्रधानमन्त्री ओलीले ‘नेपालका जुनसुकै राजनीतिक परिवर्तनका लागि साहित्यको महत्वपूर्ण योगदान रहेको छ । साहित्यले समाजलाई सङ्गठित गर्न पनि महत्वपूर्ण भूमिका निवार्ह गर्दै आएको छ । लेखक सङ्घले त्यो भूमिका अझ बढाओस् ।”
चिन्तनबिनाको साहित्यले कुनै सन्देश प्रवाह नगर्ने जनाउँदै उनले भने, “चिन्तन र साधनाबिनाको साहित्यले सन्देश प्रवाह गर्न सक्दैन, हाम्रा पुर्खाहरुले कठोर साधना गरेर महाभारत रचना गरे । हामीलाई साधना गर्ने बानी हटेर हाइकुमा आइपुग्यौं । यसको आशय हाइकुलाई अपमान होइन तर साधना र अनुसन्धान पनि हुन आवश्यक छ ।”
नेपाल प्रज्ञा–प्रतिष्ठानमा दुई दिनसम्म चल्ने सम्मेलनले आगामी तीन वर्षका लागि नयाँ नेतृत्व चयन गर्नेछ । सङ्घका अध्यक्ष डा अमर गिरीका अनुसार सम्मेलनमा देशभरबाट करिब ३०० प्रतिनिधि सहभागी छन् ।
विसं २००९ सालमा स्थापना भएको सो संस्था सबै वामपन्थी लेखकको एक मात्र साझा संस्था हो । श्यामप्रसाद शर्माको अध्यक्षतामा सो संस्था गठन भएको थियो ।
सम्मेलनमा साहित्यकार खगेन्द्र सङ्ग्रौला, विमल निभा, कृष्णदास श्रेष्ठ, राम विनय, कविता पौडेल, वेणु आचार्य र झपेन्द्र वैद्यलाई सम्मानित गरियो । रासस
",entertainment
"
﻿काठमाडौं । नेपाली कथानक चलचित्र ‘नार्ई नभन्नु ल–४’ले तीन दिनमा १ करोड २ लाखको ब्यापार गरेको छ । गत शुक्रबार प्रदर्शनमा आएको उक्त चलचित्रले शुक्रबार, शनिबार र आइतबार गरी एक करोड २ लाख कमाएको हो ।
शुक्रबार करिब २५ लाख कमाएको ‘नाईं नभन्नु ल–४’ले शनिबार ५७ लाख र आइतबार करिब २१ लाख ब्यापार गरेको चलचित्रका निर्देशक तथा निर्माता बिकाश आचार्यले जानकारी दिए ।
“पहिलो दिन केही कम दर्शक आएपनि दोस्रो दिन किनै राम्रो उपस्थिति रह्यो”, आर्चायले बाह्रखरीसँग साेमबार दिउसो भने, “हिजो पनि राम्रो चल्यो आजको पहिलो ‘सो’को रिपोर्ट आउन बाँकी छ ।”
काठमाडौंमा पुष्पाञ्जली र सिद्धार्थबाहेक सबै हलमा चलिरहेको चलचित्र उपत्यका बाहिरका अधिकांश हलहरुका चलरिहेको छ । आचार्यकाअनुसार ६३ वटा हलमा चलचित्र प्रर्दशन भइरहेको छ ।
चलचित्र नाईं नभन्नु ल–४ नेपालको सबैभन्दा लामो सिक्वेल निर्माण हुने चलचित्र हो । चलचित्रमा प्रियंका कार्की, पउल शाह, वर्षा राउत, आँचल शर्मा, अनुभव रेग्मीको मुख्य अभिनय रहेको छ ।",entertainment
"
﻿
१९ वर्षको उमेरमा बुर्का खोलेर हिंड्न थालेकी घोराही–११ दाङकी सजिदा सिद्दिकी (३२) ले धर्म र परम्परा तोडेको आरोपमा अनेकौं आरोप खेप्नुपर्यो । तर, उनले हिम्मत हारिनन् । कारण, उनी मुसलमान महिलामा परिवर्तन देख्न चाहन्थिन् ।
“त्यतिवेला खुला रुपमा सामाजिक क्षेत्रमा काम गर्ने मुसलमान महिला कोही थिएनन्”, सजिदा भन्छिन्, “हामीले पनि खुला रुपमा पढ्न र काम गर्न पाउनुपर्छ भनेर उतिवेलै आवाज उठाएकी हुँ ।”
सजिदा २०६० सालमा जिल्लामा सीप रोजगार तथा चेतनाका लागि सामाजिक संस्था (सिसा) स्थापना गरी मुसलमान महिला र बालबालिकाको अधिकारका लागि सक्रिय छिन् । उनको संस्था अहिले १५ जिल्लामा फैलिएको छ ।
पछिल्ला वर्षहरुमा मुस्लिम महिला र बालिकाको अवस्थामा थोरै सुधार आए पनि थुप्रै विकृति बाँकी रहेको सजिदाको अनुभव छ । “यसका लागि परिवारमै चेतना चाहिन्छ, महिलाले पनि बाहिर केही गर्न सक्छु भन्ने आँट गर्नुपर्छ”, उनी भन्छिन् ।
देविका घर्ती मगर, दाङ
  सजिदाको साहस      ",entertainment
"
﻿काठमाडौं । नेपाली चलचित्रको परम्परागत धार नै परिवर्तन गरेर ‘लुट’मार्फत नाम र दाम दुवै कमाएका निश्चल बस्नेतले यसैको सिक्वेल बनाउने भएका छन् । ‘लुट-२’ नाममा बन्ने यो चलचित्र साउनदेखि छायाँकनमा जानेछ ।
पहिलो चलचित्रकै कलाकारलाई लिएर बनाउन लागिएको ‘लूट-२’ ब्ल्याकहर्स  पिक्चर्स र प्रिन्सेस मुभिजको संयुक्त ब्यानरमा निर्माण हुनेछ । पहिलो कथाकै निरन्तरता भएकाले सिक्वेल पनि काठमाडौंको सहरी जीवनमै केन्द्रित रहने बस्नेतले बताए । “कथा तयार छ, पटकथामा काम भइरहेको छ,” उनले भने, “एकाध महिनामा सकेर फ्लोरमा जान्छौं ।”
माधव वाग्लेको लगानी रहने चलचित्रमा करिब एक करोड रूपैयाँ खर्च हुने बस्नेतले जानकारी दिए ।

‘लुट’ सर्वाधिक राशि कमाउने चलचित्रको सूचीमा पर्छ । सहरी बेरोजगार युवाले बैंक लुट्न गरेको प्रपञ्चलाई उनले रोचक ढंगले चलचित्रमा उतारेका थिए ।
उनले ट्विटमार्फत नयाँ सिक्वेलको छनक पनि दिएका छन्–
नयाँ बर्षको शुभकामना। २०७२  जस्तो नहोस् २०७३।     
—   (@ )  12, 2016

आफ्नै लेखन र निर्देशनमा बन्ने अर्को चलचित्र ‘दिमाग खराब’ भने तिहारपछि सुटिङमा जाने उनले बताए ।",entertainment
"
﻿

काठमाडौँ‌ । “पारि त्यो डाँडामा हेर, घाम लाग्यो घमाइलो लाग्यो मलाई रमाइलो, तिमी र म घुम्न जाऊ न अनि घामले तिमीलाई सताउला, काली तिमीलाई बनाउला तिमीलाई पिरतीको छाता ओढाउला …”, यो एउटा नेपाली चलचित्रको अति नै चर्चित गीत हो ।
गत वैशाखमा नयाँ वर्ष सुरु हुन अघि नेपाली चलचित्र ‘रेशम फिलिली’को यो गीत जनजनको कानमा गुञ्जिएको थियो । यो गीत यति लोकप्रिय भयो कि यसको आधिकारिक भिडियो बजारमा नआउँदै देश विदेशका दर्शक र श्रोताले कैयौं नृत्यका दृश्य छायाँङ्कन गरेर यु ट्युबमा राखे । कतिपयले त यो गीतमा नेता/नेत्री र चर्चित व्यक्तिहरु नाचेको व्यङ्ग्यचित्र बनाए ।
अन्ततः धेरै प्रतिक्षापछि वैशाख ११ गते चलचित्र ‘रेशम फिलिली’ प्रदर्शनमा आयो र पहिलो दिन दर्शकको उत्साहजनक सहभागिता रह्यो । तर दोस्रो दिन अर्थात वैशाख १२ गते देशमा ठूलो भूकम्प गयो । भूकम्पका कारण देशको धेरै क्षेत्रमा क्षति पुग्यो । चलचित्र क्षेत्र पनि अछूतो रहेन । त्यसमा पनि धेरै क्षति त ‘रेशम फिलिली’लाई भयो । धेरै व्यापार गर्ने आश गरिएको चलचित्रको प्रदर्शंन रोकियो । त्ससपछि हलमा दुई महिनाभन्दा बढी समयसम्म कुनै चलचित्र चलेनन् ।
नायक विनय श्रेष्ठले निर्माण गरेको तथा प्रणव जोशीले निर्देशन गरेको ‘रेशम फिलिली’ भदौ ५ गते पुनः प्रदर्शनमा आयो । यसले औसतभन्दा राम्रै व्यापार ग¥यो तर ‘पिरतीको छाता ओढाउँला’ गीत जस्तै लोकप्रिय र राम्रो नभएको समीक्षा आयो ।
त्यसो त यसै वर्ष देशले भोगेका विनाशकारी भूकम्प, संविधान निर्माणसँगै भएको मधेस आन्दोलन र भारतको अघोषित नाकाबन्दी जस्ता समस्याले करिब आधा वर्ष सबै क्षेत्र ठप्प रहँदा त्यसको मार चलचित्र क्षेत्रले पनि भोग्नुप¥यो । यति हुँदाहुँदै पनि ‘रेशम फिलिली’सँगै ‘होस्टेल रिटन्र्स’, ‘भैरब’, ‘वडा नं ६’, ‘परदेशी’, ‘लुटेरा’, ‘कबड्डी कबड्डी’, ‘प्रेमगीत’, ‘क्लासिक’, ‘ड्रिम्स’लगायत करिब एक दर्जन चलचित्र सफल भए ।
नेपाली चलचित्र उद्योगकी प्रथम महिला निर्देशक सुचित्रा श्रेष्ठ भूकम्पलगायतका विविध समस्या रहे पनि केही चलचित्र सफल हुनुलाई नराम्रो सङ्केत मान्दिनन् । उनी भन्छिन् , “भूकम्पपछि ५/६ महिना चलचित्रसम्बन्धी केही काम भएन । तर पनि यस क्षेत्रमा मिश्रित फल आयो, यो सकारात्मक हो ।”
भूकम्पपछिको कथालाई आधार बनाएर निर्माण गरिएको ‘पशुपतिप्रसाद’ र वैदेशिक रोजगारीमा जाने युवाको कथा समेटिएको ‘राहदानी’ले उत्कृष्ट कथा भएका चलचिलको दर्जा पाए । रङ्ग पत्रकार विदुर गिरी यस्ता चलचित्रलाई नै अब मूलधारका चलचित्र मान्ने परिपाटीको विकास गर्नुपर्ने तर्क राख्छन् । “यहाँ अलिकति राम्रो कथाका चलचित्र बने भने बेग्लै धार भन्ने चलन छ तर अहिले जे चलिरहेको छ, दर्शकले जे रुचाउँछन् त्यही नै मूलधार हो ।” उनले भने ।
‘फागु द कलर्स अफ द लाइफ’, ‘बागमती’, ‘चकलेट’, ‘फूलै फूलको मौसम तिमीलाई’ जस्ता चलचित्रले धेरै प्रचारप्रसार गरेपनि सफलता पाएनन् । यो वर्ष बनेका कतिपय चलचित्र कहिले आए, कहिले प्रदर्शन भए र कहिले गए भन्ने नै पत्ता भएन । त्यसैले, चलचित्र समीक्षक प्रकाश साय्मी यो वर्ष नेपाली चलचित्र बढी हल्लामा चलेको आरोप लगाउछन‍् । उनी भन्छन्, “यो वर्षका प्रायः चलचित्र पहिलाको तुलनामा गम्भिर विषयवस्तुका छैनन् । पुरानै धार छ, मात्र अभिनय शैलीमा थोरै फरक ल्याएको हो ।”
यो वर्ष ‘भैरब’ चलचित्रको निर्माण र निर्देशन गर्दै करिब ५ वर्षपछि फर्किएका निखिल उप्रेती सफल रहे । त्यस्तै, आर्यन सिग्देल, दयाहाङ राई, खगेन्द्र लामिछाने र अनमोल केसी सफल नायकमा गनिए भने प्रियङ्का कार्की, निशा अधिकारी, नम्रता श्रेष्ठ, ऋचा शर्मा, पूजा शर्मा जस्ता नायिकाको अभिनय मन पराइयो । त्यस्तै, नवप्रवेशी नायक प्रदीप खड्का, आमेश भण्डारी, पल शाह र नायिका साम्राज्ञी शाह, आँचल शर्मा, वर्षा राउतलाई सम्भावना बोकेका कलाकारको दर्जा दिइयो ।
सदाबहार नायक राजेश हमाल र नायिका करिश्मा मानन्धरको चर्चा भएपनि राजेशले खेलेको ‘बागमती’ र करिश्माले बनाएको ‘फागु द कलर्स अफ द लाइफ’ले दर्शकको मन जित्न सकेनन् । कतिपय चलचित्र सफल भएपनि नायक/नायिका सफल भएनन् भने कतिपय चलचित्र नचलेपनि केही कलाकारले चर्चा पाए ।
चलचित्र विकास बोर्डमा यो आर्थिक वर्षको नौ महिनाको अवधिमा ९० वटा चलचित्र दर्ता भए । त्यसमा केही चलचित्र गुरुङ, थारु र भोजपुरीजस्ता भाषाभाषीका पनि छन् ।
त्यसमध्ये हाल प्रदर्शनमा रहेको चलचित्र ‘नाइ नभन्नु ल –४’ र ‘रामप्यारी’ समेतगरी ६५ वटा चलचित्र मात्र २०७२ साल भरमा प्रदर्शनमा आएका छन् । बोर्डका निर्माण अधिकृत गिरिश शर्मा पछिल्लो वर्षको तुलनामा यो वर्ष कम चलचित्र प्रदर्शन भएको बताउछन् । “भूकम्प, नाकाबन्दी, आन्दोलन र चलचित्र निर्माण सम्बन्धी मापदण्डका कारण यो वर्ष कम चलचित्र निर्माण भएका हुन् ।” उनले भने रासस
",entertainment
"
﻿काठमाडौंमा सुटिङ गरिएको हलिउड फिल्म ‘डक्टर स्ट्रेन्ज’को ट्रेलर सार्वजनिक भएको छ । फिल्मको ट्रेलरमा पशुपति क्षेत्र, स्वयम्भु, काठमाडौंका गल्ली लगायतका स्थानहरु देखीन्छन् ।
फिल्ममा काठमाडौंबाहेक हिमाली क्षेत्रका पनि केही दृश्य छन् । काठमाडौं बाहेक न्यूयोर्क,लन्डन र  हङकङमा पनि यो फिल्मको छायााङकन गरिएको छ ।
हलिउडको प्रसिद्ध मार्वल स्टुडियोले निर्माण गरेको यो फिल्ममा बेनेडिक्ट कम्बरब्याचले मूख्य भूमिकामा अभिनय गरेका छन् । सर्जनको भूमिकामा देखिएका उनी एउटा सडक दुर्घटनापछि अर्कै संसारमा पुग्ने कथा यसमा देखाइएको छ ।

हेर्नुहोस ट्रेलर
",entertainment
"
﻿अभिनेता सुशान्तसिंह राजपुत बिहिबारदेखि ३१ वर्ष लागे । उनका खातामा रिलज भएका जम्मा चार फिल्म मात्र छन् । तर, बलिउडमा राम्रो अभिनय गर्न सक्ने ‘ह्याण्डसम हिरो’ मा उनी दरिएका छन् । पढाईले ‘मेकानिकल इन्जिनियर’ सुशान्त टेलिभिजन धारावाहिक ‘पवित्र रिश्ता’ बाटै चिनिएका अनुहार हुन् । हाल महेन्द्रसिंह धोनीको जीवनीमाथि बनिरहेको फिल्ममा अभिनय गर्नका लागि उनी क्रिकेटरको ‘लुक्स’मा काम गरिरहेका छन् । यसअघि रिलिज भइसकेका यी फिल्म जसले सुशान्तलाई स्टार बनायो ।",entertainment
"
﻿१२ वैशाखको भूकम्पसँगै शुरु भएको २०७२ ले जमीनसँगै सिर्जनाको हरक्षेत्रमा कम्पन ल्याइदियो। त्यसबाटै तङ्ग्रिंदै शुरु मात्र गरेको सिर्जनशील मस्तिष्क मधेश आन्दोलन र भारतीय नाकाबन्दीले पुनः थलियो।
नयाँ केही गर्ने भन्दा पुरानैलाई जोगाउने एकखाले ‘पोष्ट ट्रमटिक स्ट्रेस डिस्अर्डर’ बाट कला क्षेत्र प्रभावित देखियो। तर, वर्षको मैजारोमा सुस्ताएका स्रष्टा मूर्झाउन थालेका छन्। यसले वर्ष २०७३ साहित्य, चलचित्र, चित्रकला र संगीतमा साँच्चिकै ‘नयाँ’ बन्ने स्पष्ट झलक देखिन्छ।
आख्यानको वर्षभूकम्प र नाकाबन्दीका कारण २०७२ साल पुस्तक प्रकाशन र बिक्रीका लागि सुखद् नभएको फाइनप्रिन्ट बुक्सका अजित बराल बताउँछन्।
“तर, २०७३ साहित्यमय हुने संकेत देखिएको छ”, बराल भन्छन्। यो वर्ष फाइनप्रिन्टले कम्तीमा १५ वटा पुस्तक छाप्ने टुंगो गरेको छ, जसमा उपन्यासहरूमा राज सरगमको ‘छाउघर’, हरिवंश आचार्यको ‘हरिबहादुरः पढ्ने फिल्म’, शिवानी सिंह थारुको ‘काठमाडौंमा एक दिन’, सुविन भट्टराईको ‘मनसुन’, अभिनेत्री विनिता बरालको ‘जुइनो’, सरस्वती प्रतीक्षाको उपन्यास पनि सूचीमा छन्।
मदनकृष्ण श्रेष्ठको आत्मसंस्मरण, रवीन्द्र भट्टराईको संग्रह ‘शेयरबाट करोडपति’, अमर न्यौपानेका कविता पनि यसै वर्ष आउनेछन्। “२०७३ को वैशाखमै पाठकको हातमा पुग्ने नयनराज पाण्डेको उपन्यास ‘सल्लीपिर’ को कभरमा फोयल स्याम्पिङ विधि प्रयोग गरेका छौं”, बराल भन्छन्।
नेपालयले वर्षको स्वागत नारायण वाग्लेको तेस्रो उपन्यासबाट गर्ने भएको छ, जसको नाम भने टुगो लाग्नै बाँकी छ। नेपालयका किरणकृष्ण श्रेष्ठ थप पुस्तकहरूबारे कुराकानी भइरहे पनि टुगोमा पुगिनसकेको बताउँछन्।
“नयाँ वर्षमा समीक्षा र हल्लाका पछि लागेर पाठक पढ्ने प्रचलन घट्दै जानेछ”, श्रेष्ठ भन्छन्। उनी आजसम्म बजारले पाठकलाई मार्गनिर्देश गरेको तर अब पाठकले बजार डोर्यापउने दाबी गर्छन्। भन्छन्, “अब लेखक र प्रकाशकहरूलाई पाठकको रुचि समात्ने आवश्यकता पर्छ।”
सांग्रिला बुक्सले नयाँ वर्षमा शारदा शर्माको ‘कम्प’ र शरद पौडेलको ‘तपन’ उपन्यास निकाल्ने तय गरिसकेको छ। “राजेन्द्र पराजुलीको कथाका साथै अन्य महत्वपूर्ण कृतिको तयारी पनि गरिरहेका छौं”, सांग्रिलाका मणि शर्मा भन्छन्।
फिनिक्स बुक्सले चाहिं पारिजातका कृतिहरूको पुनःप्रकाशनदेखि नारायण ढकालको कथा, डा. चित्र वाग्लेको संस्मरण, स्वप्निल स्मृतिको कविता, राजन मुकारुङ र उपेन्द्र सुब्बाका उपन्यास, गायक रामकृष्ण ढकालको संस्मरण ल्याउने निधो गरेको छ।
बुकहिल पब्लिकेसनले पिटर जे. कार्थकको अङ्ग्रेजी उपन्याससँगै खगेन्द्र लामिछाने, गनेश, पौडेल, आश्विनी कोइराला र मिलन संग्रौलाको उपन्यास, कुमार नगरकोटीको कथा, विप्लव प्रतीकका कविता छाप्ने निर्क्योल गरेको छ। “२०७३ सालमा आख्यानकै बाहुल्य हुने देखिन्छ”, बुकहिलका भुपेन्द्र खड्का भन्छन्।
मौलिक कथा, नौलो प्रस्तुतिचलचित्र कलाकारको लगातारको दबाबका कारण २०७३ भित्रै परिचयपत्र लागू हुने सम्भावना बढेको छ। “परिचयपत्र लागू त हुन्छ नै”, लेखक/निर्देशक प्रकाश साय्मी भन्छन्, “तर, कार्ड कसलाई, कुन आधारमा दिने विषयमा विवाद हुनेछ।” उनका अनुसार, नयाँ सालमा चलचित्र क्षेत्रमा स्टिडिक्याम प्रयोगमा आउनेछ। “सिनेमाटोग्राफरको अन्तर्राष्ट्रिय छाता संगठनको सदस्यताको पहल पनि भइरहेको छ”, उनी भन्छन्।
रंगकर्मी/निर्देशक अनुप बराल २०७३ सालमा चलचित्रमा निर्माण र कथावाचन शैलीमा नौलो प्रयोग हुने बताउँछन्। हाल ‘दोख’ चलचित्रको छायांकनमा व्यस्त उनी अबका चलचित्रहरू मौलिक संस्कृतिमा आधारित हुने दाबी गर्छन्।
वर्ष २०७३ बरालको ‘दोख’ सँगै नवीन सुब्बाको ‘गुडबाई काठमाडौं’, रामबाबु गुरुङको ‘पुरानो डुंगा’, विश्व बस्नेतको ‘स्कूल’, मुस्कान ढकालको ‘समर लभ’, दीपेन्द्र के. खनालको ‘चपली हाइट–२’, दीपाश्री निरौलाको ‘छक्का पञ्जा’, उत्कल थापाको ‘जंगे’, सुवर्ण थापाको ‘बाटोमुनिको फूल २’, अपिल विष्टको ‘झुम्की’, निलु डोल्मा शेर्पाको ‘हाउ फन्नी’, हेमराज बीसीको ‘गाजलु’ जस्ता चलचित्रका कारण विशेष बन्ने अपेक्षा गरिएको छ।
युवा कलाकारलाई लिएर ‘मिडसमर नाइट्स सपना’ नाटक निर्देशन गरेका रंगकर्मी सुनील पोखरेल २०७३ साल नव कलाकारले भरिपूर्ण हुने बताउँछन्। “काठमाडौंका पाँचै वटा नाटकघरले अभिनयको तालीम दिइरहेका छन्”, उनी भन्छन्, “त्यहाँको उत्पादनले रंगमञ्चलाई नयाँ ऊर्जा र उँचाइ दिनेछ।”
‘जुनकिरी घुम्ती रंगमञ्च बस’ सँगै मण्डला नाटक घरले ‘तराई मोनोलग’ प्रोजेक्ट थाल्ने भएको छ। “मधेशसँगको सम्बन्धलाई थप सुमधुर बनाउन हामी ‘पर्फर्मेन्स आर्ट’ को सहायता लिंदैछौं”, मण्डलाका निर्देशक राजन खतिवडा भन्छन्।
गायक दीप श्रेष्ठ २०७३ मा दुईवटा राष्ट्र भावका र केही युगल गीतको तयारी गरिरहेका छन्। नयाँ वर्षको शुरुआत नौलो पाराले गर्न लागेको बताउने उनी आगामी वर्ष सुगम संगीतको वर्ष हुनेमा आशावादी छन्। “३० चैतको मध्यरात म पुराना लोकगीत गाएर नयाँ वर्षको स्वागत गर्ने योजनामा छु”, उनी भन्छन्।
नयाँ भवन, नयाँ तस्वीर
चित्रकलामा पनि यो वर्ष रंगीन हुनेछ। ललितकला प्रज्ञा प्रतिष्ठानकी कुलपति रागिनी उपाध्याय प्रतिष्ठानले भारत, बाङ्लादेश, इजरायललगायत मुलुकसँग समझ्ादारीपत्रमा हस्ताक्षर गर्ने तयारीमा रहेको बताउँछिन्। राष्ट्रिय र अन्तर्राष्ट्रिय चित्र वा शिल्पकला प्रदर्शनीका लागि आफूले पहल गरिरहेको भन्दै उनी २०७३ मा प्रतिष्ठान नयाँ भवनमा सर्ने योजनामा रहेको पनि बताउँछिन्।
२०७२ सालमा अन्तर्राष्ट्रिय फोटोग्राफी मेला, फोटो काठमाडौं आयोजना गरेको फोटो सर्कलले २०७३ मा नेपाली इतिहास र जीवनलाई तस्वीरमार्फत देखाउने भएको छ।
फोटो काठमाडौंका निर्देशक भूषण शिल्पकार मेलालाई धरान लैजाने तयारी गरिरहेका छन्। “आम नेपालीको जीवनवृत्ति झल्किने करीब ५५ हजार स्टिल तस्वीरलाई डिजिटलाइज्ड गर्दैछौं”, उनी भन्छन्, “तीमध्येका केही तस्वीर समेटेर पुस्तक पनि निकाल्नेछौं।”
  साहित्य-कलामा नयाँ उर्जा, नयाँ उँचाइ- २०७३      ",entertainment
"
﻿काठमाडौं । गायक सूर्य थुलुङको एकल गायन ‘एकल साँझ’ प्रस्तुत हुने भएको छ । नयाँ वर्षको अवसर पारेर यही वैशाख ३ गते अग्रज गायक थुलङले ‘एकल साँझ’ प्रस्तुत गर्न लागेका हुन् ।
राष्ट्रिय नाचघर जमलमा शुक्रबार दिउसो तीन बजे सुरु हुने कार्यक्रममा आफ्ना राष्ट्रिय गीतहरु प्रस्तुत गरिने थुलुङले बताए । उनलाई गायिका सानु पहाडी र श्रेयसी चेम्जोङले साथ दिनेछन् ।
सांगीतिक कार्यक्रम एकल साँझमा प्रवेश निशुल्क रहेको थुलुङले जानकारी दिए ।",entertainment
"
﻿नेपाली नाटकको स्वाद चाखिरहेका नेपाली दर्शकले नयाँ किसिमको नाटकको स्वाद चाख्न पाउने भएकाछन् । राजधानीको कुमारीगाल, स्थित मोक्षदा स्कुलको ‘मञ्जरी’ हलमा नयाँ किसीमको नाटक ‘प्लेब्याक’ बिहिबार देखि सुरुवात गरिएको हो । काठमाण्डौंका नाटकघरहरु मण्डला, थिएटर भिलेज, सर्वनाम, स्पेश, थिएटर मल लगायतका कलाकारहरुले संयुक्त रुपमा मञ्चन गर्ने यो नाटक हरेक महिनाको १ गते मोक्षदा स्कुलको ‘मञ्जरी’ हलमा गरिने भएको छ ।
बैशाख १ गते मोक्षदा हलको उद्घाटन सहित चौतारी नाटक नाम दिइएको प्लेब्याक थिएटरमा सुरेश चन्द राजन खतिवडा, पशुपती राई, सरस्वती चौधरी, गुञ्जन दिक्षीत, आकांक्षा कार्की लगायतका कलाकारको प्रस्तुति रहेको थियो । प्लेब्याक थिएटर विधाको यो नाटकमा दर्शक  र कलाकारबीचको मध्यस्थकर्ता अर्थात् सूत्रधारले कुनै इच्छुक दर्शकको कथा सहज ढगंबाट सुनाउन अभिप्ररित गर्छ र त्यही कथालाई कलाकारले नाटकको रुपमा मञ्चमा देखाउछन् ।
सिमीत दर्शकहरुको माझमा दर्शकहरुकै कथा सुनेर  तत्काल नाटक मञ्चन गरिने भएकाले  अझ केही गर्न सकिन्छ की भनेर हल सम्म पुर्‍याएको संयोजक सुरेश चन्दले बताए ।
केही बर्ष पहिले नै नेपालमा प्लेब्याक भित्रिए पनि नियमीत रुपमा मञ्चन हुन थालेको भने यो पहिलो पटक हो ।
हेनुहोस् भिडियो

 ",entertainment
"
﻿काठमाडौ । लेखक दिनेश भुसालद्वारा लिखित ‘परदेशमा झरेको फूल’ नामक उपन्यास सार्वजनिक भएको छ ।
पुस्तकमा विदेशमा जाने नेपालीको दुःख, पीडा र सफलताको कथालाई समेटिएको उपन्यास शुक्रबारबाट बजारमा आएको हो ।
संस्कृति, पर्यटन तथा नागरिक उडड्यनमन्त्री आनन्दप्रसाद पोखरेलले मुलुकको विकासका लागि कृषि र पर्यटन क्षेत्रको राम्रो सम्भावना भएकाले त्यस क्षेत्रमा लगानी बढाएर रोजगारी सिर्जना गर्न सकिने बिचार ब्यक्त गरे ।
साहित्यकार गोविन्द गौतमले मुलुकमा रोजगारीको अवसर खोलेर वैदेशिक श्रममा जाने जनशक्तिलाई रोक्नका लागि पुस्तकले प्रेरणा दिने बताए ।
लेखक भुसालले वैदेशिक रोजगारीमा गएका श्रमिकले पठाएको विप्रेषणको केही निश्चित प्रतिशत रकमलाई ऊर्जा उत्पादनमा लगानी गरेर उनीहरुलाई लाभांश उपलब्ध गराउनुपर्ने धारणा राखे ।",entertainment
"
﻿काठमाडौं । लेखक इन्द्रप्रसाद श्रेष्ठको जीवनी र उनका लेख, रचना तथा अन्तर्वार्ता समावेश गरिएको ‘प्रजातन्त्रका सारथी इन्द्रप्रसाद श्रेष्ठका इतिवृत्त’ सार्वजनिक गरिएको छ ।
पाँच अध्यायमा विभाजन गरिएको उक्त पुस्तक इतिहासविद् प्रा. ज्ञानमणि नेपालले सार्वजनिक गरे । पुस्तक भोजपुरे सेवा समाजले प्रकाशन गरेको पुस्तक परशु प्रधान, कृष्ण जोशी, शैलेन्द्र साकार र पवन आलोकले सम्पादन गरेका हुन् ।",entertainment
"
﻿उपन्यासको सम्पूर्ण नक्सा उनको दिमागमा आइसक्यो र त्यसलाई कापीमा पनि उतारिसकेका छन्। अब पूर्णता दिनका लागिमात्र उनी इलाम जाने सुरमा छन्।
...

दिदीको ‘ब्वाईफ्रेन्ड’का लागि चिठी लेख्न थालेदेखि भाषाको बान्की मिलाएर पत्र लेख्ने बानी परेको थियो सुब्बालाई।
...

पत्रमित्रताको शृंखला लम्बिँदै जाँदा युवतीले एकपल्ट पत्रमार्फत् नै फोटो पठाउन भनिन्। उपेन्द्रले आफूले खिचाएका फोटामध्ये सबैभन्दा ‘ह्यान्डसम’ फोटो हुलाक गरे। उनले हाँस्दै सुनाए, ‘त्यसपछि त चिठी आउनै छाड्यो।’",entertainment
"
﻿काठमाडौं ।
राजधानीमा रंगमञ्चीय गतिबिधी बाक्लीदो छ । राजधानीका पाँच मध्ये तिन वटा नाटकघरमा नाटक मञ्च भैरहदा थिएटर मल सुन्धारामा भने भिन्दै किसीमको नाटक मञ्चन भयो । ५ वर्षदेखि १२ वर्ष सम्मका बालबालिकाहरुको एक जमात मञ्चमा उत्रिय नाटक ‘भित्ताको नमस्ते’ लिएर।
थिएटर सेन्टर फर चिल्ड्रेन (टिसीसी नेपाल) र थिएटर मलले बालबालिकाका लागि आयोजना गरेको १५ दिने अभिनय तथा नाट्य कार्यशालाको समापनमा उनीहरु मञ्चमा उत्रेका हुन् ।

उनीहरुले खगेन्द्र संग्रौलाको बालकथामा आधारित नाटक ‘भित्ताको नमस्ते’  मञ्चन संगै तुरुन्त दर्शकहरुले दिएका घटना र अवस्थालाई नाटक बनाएर समेत देखाए ।
कार्यशालाका सञ्चालकद्वय रंगकर्मीहरु केदार श्रेष्ठ र सञ्जिता सञ्जीले निर्देशन गरेको नाटकमा अर्पण अर्याल (५ वर्ष), आभास थापा (१२), कुसुम रेग्मी (१२), अरविन्द खड्का (७), अभिनव लम्साल(७), कोमल कुसुवहा (११), आकार थापा (१०ं), कियान्स कुसुवहा (६), अनिस कार्की (११), सुलभ न्यौपाने (१२) ले अभिनय गरेका थिए ।
नाटक मञ्चनपछि साहित्यकार खगेन्द्र संग्रौलाले यति छोटो कथालाई मैले नाटक लेखेको भए पाँचै मिनेटमा सकिन्थ्यो होला तर यहाँ त नाटकका दृश्यहरु तन्किएर पूर्ण नाटक पो बनेछ, साना साथीहरुले नाटककमा जीवन भरिदिनुभएछ, भन्दै आफु प्रफूल्लित भएको बताए । बालसाहित्यकार शान्तदास मानन्धरले अभिभावक आफै सक्रिय भएर बालबालिकालाई नाटकघरसम्म ल्याउनु र नाटकमा सहभागी गराउनु आफैमा खुशीको कुरा हो भन्दै अभिभावको तारिफ गरे ।

थिएटर सेन्टर फर चिल्ड्रेन (टिसीसी नेपाल) का संस्थापक तथा निर्देशक केदार श्रेष्ठले भने, ‘बाल रंगमञ्चलाई मूलधारको रंगमञ्चमा जोड्ने हाम्रो सपनाको बाटो सुरु भएको भन्दै । आफूले रंगमञ्च गर्दा सुरुमा परिवारबाट सद्भाव नपाएको अनुभूति सुनाउँदै उनले सम्पूर्ण अभिवावकलाई धन्यवाद ज्ञापन गरे ।",entertainment
"
﻿नाम फरक होलान् संवेदना उस्तै छन्। जुठी आमै हाम्रो गाउँतिर साँइली आमै होलिन्, काइँली आमै होलिन्। सौतेनी नदी हाम्रा गाउँतिर मर्दी र गण्डकी भएर बगेको होला, तर बहुलाएर बगेका बेला बगाउने सपनाहरूको औसत हिसाबकिताब उति नै छ। मास्टर उस्तै छन्। साहशीलो चील गाडी उस्तै छ। प्रेम उस्तै छ। मुनमुनहरु उस्तै छन्। रकी दादा, सिनेमा हल, सदरमुकाम, शहर यी सबै उस्तै छन्। कोहिनूर झाँक्री र जिवारामहरूसँग जोडिने जुठीआमैहरूले भुइँचालोले थर्काइरहेको पाठकको मन फेरी थर्काउँछन्।",entertainment
"
﻿गौतम बुद्ध नेपालको लुम्विनीमा जन्मिएको प्रमाणित भैसकेको धेरै भैसक्यो । तर बारे बेला बेलामा छिमेकी मुलुक भारतले गरिरहने दावि तथा विवाद बाट हामी अन्जान छैनौ । पटक पटक विवादित विषय बनेको यो कुराले समाजिक सञ्जाल, विभिन्न अभियान मार्फत विरोध गरिरहेका नेपाली माझ यो विवादित विषयलाई समेटेर बनेको फिल्म ‘बुद्ध वाज वर्न इन नेपाल’को ट्रेलर सार्वजनिक भएको छ ।
आइतवार राजधानीमा प्रेसमीट मार्फत सार्वजनिक गरिएको उक्त ट्रेलरमा बुद्घ भारतमा जन्मीएको प्रचारलाई झुट सावित गर्न खोजिएको देखाइएको छ । भारतिय प्रधानमन्त्री नरेन्द्र मोदिले भाषण गरेको फुटेज समेत राखिएको उक्त ट्रेलर झनै विवादित हुने सम्भावना छ ।
निर्माता समेत रहेका रमित ढुगांनाको मुख्य भुमिका रहेको यो फिल्ममा उनका अलावा आशिष्मा नकर्मी, अमित ढुंगाना, निर शाह, मिथीला शर्मा लगायतको अभिनय रहेको छ । ज्ञानेन्द्र देउजाको निर्देशन रहेको फिल्म ‘बुद्ध वाज वर्न इन नेपाल’लाई दिर्घ गुरुङ्गले खिचेका हुन् । फिल्म जेठ ७ देखि प्रर्दशनमा आउँदैछ ।
हेर्नुहोस ट्रेलर
",entertainment
"
﻿प्रियंका लाई र**, भा*, बे** भनेपछि
पहिले पहिले सेलिव्रेटीहरुलाई भेट्न तथा सात्क्षात्कार गर्न फ्यानहरुलाई ग्राहो पर्दथ्यो । पछिल्लो समय सात्क्षाकार तथा आफ्नो चलचित्रको प्रमोशन गर्न सहज भएको समाजिक सञ्जाल जति सहज भएकाछन्, उतिनै झन्झट लाग्दो पनी बन्दै गएकाछन् । अहिले कि चल्तीकी नायीका प्रिंयका कार्कीको  फेशबुक पेजमा झण्डै पौने आठलाख फ्यान छन् तर त्यही फेशबुकमा आफुले फोटो भिडीयो शेयर गर्दा तथानाम गाली गलौज गरेको भन्दै दु:ख ब्यक्त गरेकीछिन् । आईतवार उनले आफ्नो फेशबुक पेजमा स्टाटस पोष्ट गर्दै ‘मेरो मनलाई रुवाउनेहरुका लागि’ भन्दै अश्लिल कमेन्ट नर्गन आग्रह गरेकी हुन् । हामीलाई पनी आफ्नो दिदीबहीनी जस्तै ठानीदिन भन्दै आफ्नो आमाले फोटोमा अश्लिल कमेन्ट आयो भन्दै फोटो हटाउनु आग्रह गरेको समेत उल्लेख गरेकीछन् ।
हेर्नुहोस पुरा अंशमेरो मनलाई रुवाउनेहरुका लागि :जब जब म नयाँ फोटो हाल्छु, कुनै नयाँ फिल्मको गीत या म्युजिक भिडियो शेर गर्छु, किन यति धेरै गाली गर्नु हुन्छ मलाइ? के मैले कुनै प्रकरको चोट पुराए? तपाइलाई ब्यक्तिगत रूपमा ठेस पुराए?? ’रन्डी’, ’भालु’, ’बेशिया’…. यस्ता शव्दहरु प्रयोग गरेर बडा आनन्द महसुस हुन्छ हो? एकदम महान काम गरे झै लाग्छ हो?हामी कलाकर दिन रात मेहेनत गर्छौ। घरी फिलिम शुटिङ, घरी कार्यक्रम। दशै, तिहार, चाड पर्व केही न सोची यहाहरुलाई मनोरञ्जन दिन घरि कतार, घरि मलेसिया त घरि अस्ट्रेलिया पुग्छौ। के को लागि? यहि आलोचना खप्नको लागि? कति चित्त दुख्छ होला सोच्नुस।यहाहरुको घरमा छोरी चेली छैनन? एक पटक सोच्नुस त, तपाइको घरको दिदी(बहिनी, आमा, भाउजू, छोरी हरु माथी यस्तो शब्द कसैले प्रयोग गर्दा, तपाईलाइ कस्तो महसुस हुन्थ्यो?? ठिक त्येस्तै महसुस हुदो होला नि मेरा बुबा, आमा, भाइ र अन्य परिवारका सदस्यहरुलाई। कहिले काँही मामुले फोन गरेर ’छोरी कस्तो नराम्रो लेखेछ तिम्रो फोटोमा हेर त। छिटो डिलिट गर’ भन्नूहुन्छ। कति चित्त दुख्छ होला वहाको।तपाईलाइ यदि म मन पर्दैन भने बिन्ती मेरो पेजमा आउदै न आउनुस। बरु ब्लक गर्नुस मलाइ तर अश्लील, जथाभावी कृपया न लेखि दिनुस होला।
देशको कलाकारको सम्मान, देशबाटै शुरु हुन्छ। हामीले नगरे, कल्ले त?यती भन्न चाहन्थे।धन्यवाद।
प्रिंयकाको फेसबुक स्टाटस",entertainment
"
﻿थोरै मात्र सावधानी अपनाउने हो भने यू ट्यूब चर्चा मात्र होइन आम्दानीको गतिलो स्रोत समेत बन्न सक्छ।
१ माघदेखि काठमाडौंको मण्डला थिएटरमा मञ्चन भइरहेको नाटक ‘…र माइलो’ को यू ट्यूब प्रचारका लागि भिडियो बनाइँदै।
२८ पुसमा रंगकर्मी सोमनाथ खनाल सहकर्मीको अभिनय छायांकन गरिरहेका भेटिए। नाटक हो या चलचित्र? जिज्ञासा स्वाभाविक थियो। “नाटकमा भएको गीतको ओरिजिनल साउन्ड ट्रयाक (ओएसटी) बनाएर यू ट्यूबमा हाल्ने योजना छ”, खनाल भन्छन्, “यसले नाटकको विज्ञापन होला भन्ने लागेको छ।”
खनाल निर्देशित नाटक ‘…र माइलो’ १ माघदेखि अनामनगरस्थित मण्डला थिएटरमा मञ्चन भइरहेको छ। आफ्ना विचार, टिप्पणी, अनुभव, तस्वीर बाँड्न फेसबूक, ट्वीटर, इन्स्टाग्राम जस्ता सामाजिक सञ्जालको प्रयोग बढे जस्तै अडियो, भिडियोका लागि यू ट्यूब, साउन्डक्लाउड लोकप्रिय बनिरहेको छ। कलाकारदेखि सर्वसाधारण समेतले यू ट्यूबमा च्यानल खोली श्रव्य–दृश्य सामग्री राख्ने गरेका छन्।
गायक प्रेम परियार, यम बुद्ध, रोहित शाक्य, जेरुसा राई, दीक्षा थापा, नितिन चन्द, ब्रायन राई जस्ता थुप्रै उदाहरण छन्, जो यू ट्यूबकै कारण चर्चित छन्। र्‍यापर गिरिश खतिवडा यू ट्यूबलाई २१औं शताब्दीको वरदान मान्छन्। “प्रतिभा देखाउन अब कसैको भर पर्नुपर्दैन”, उनी भन्छन्, “घरमै गीत रेकर्ड गरी यू ट्यूबमा अपलोड गरे तत्कालै दर्शक र श्रोतासम्म पुगिहालिन्छ।”
सित्तैंमा प्रचार
इमेज च्यानलका पूर्व भीजे आसिफ साह अहिले द युनिटी ब्यान्डमा आबद्ध छन्। म्युजिक भिडियो निर्देशनमा पनि हात हालेका उनी यू ट्यूब प्रयोगकर्ता हुन्। “दिनमा १७/१८ घण्टासम्म लोडसेडिङ हुने ठाउँमा यू ट्यूबकै कारण संगीत जोगिएको छ”, उनी भन्छन्।
यू ट्यूबको लोकप्रियता र प्रभावकारिताकै कारण कतिपय टेलिभिजन च्यानल र एफएम/रेडियोले समेत कार्यक्रम यू ट्यूबमा राख्न थालेका छन्। यसले कलाकारले आफ्ना सिर्जना प्रचारका लागि सञ्चारगृह धाइरहनुभन्दा यू ट्यूबमार्फत नै सार्वजनिक गर्न थालेका छन्।
सुवानी मोक्तानसँग यसको अनुभव छ। “पहिले–पहिले रेडियो र टीभी स्टेशन पुगेर प्रोमो वा गीत बजाइदिन आग्रह गर्नुपर्थ्यो”, मोक्तान भन्छिन्, “अहिले यू ट्यूबमा गीत सुनेर एफएम/रेडियोले माग्न थालेका छन्।”
गीत प्रवर्द्धनमा हुने लगानी अब म्युजिक भिडियोमा लगाउन सकिने उनको भनाइ छ। यू ट्यूबको बढ्दो प्रयोगले सहजै प्रसारण हुने लोभले आरजे/भीजेसँगै म्युजिक भिडियो बनाउने क्रम पनि घटेको छ।
यू ट्यूबमा म्युजिक भिडियोः गायिका सुनिता प्रधान लिम्बूको ‘मतलब छैन…’
रोहित जोन क्षेत्री, आस्था तामाङ मास्के, नट्टु साहले सेलिब्रेटी बन्न रेडियो/टेलिभिजनको सहारा लिनु परेन। पोखराको सांगीतिक समूह, दी एज ले चार वटा अल्बम निकालिसक्दा पनि पत्रकार सम्मेलन गरेको छैन।
तर, यू ट्यूब अपलोडकै कारण उनीहरूका गीत युवाले रुचाएका छन्। समूहका जीवन गुरुङ भन्छन्, “लाखौंले यू ट्यूबबाटै हाम्रा गीत सुनिरहेका छन्।”
नयाँ मात्र होइन, पुराना गीत जीवन्त बनाउन पनि यू ट्यूबले सघाइरहेको छ। “यू ट्यूबबाट पुराना गीतको ट्रयाक डाउनलोड गरेर अभ्यास गर्ने गरेकी छु” गायिका सुनिता प्रधान लिम्बू भन्छिन्।
यू ट्यूबको भ्युज र सब्स्क्राइबर्सकै आधारमा कन्सर्ट र सांगीतिक भ्रमणका लागि प्रस्ताव आउने गरेको छ। “हाम्रो पालामा झै कहाँ गएर कसरी गीतको प्रचार गरौंला भनेर आत्तिनुपर्दैन”, गायिका मौसमी गुरुङ भन्छिन्, “बरु यू ट्यूबमा आफ्नो च्यानल कसरी बलियो बनाउने भन्नेबारे सोचे पुग्छ।”
असिफ साह र सुवानी मोक्तानको ‘जीवनसाथी’
सर्जकको शोषण !
यू ट्यूब च्यानल ‘मि दि स्टे्रन्ज गाइ’ मा रक ब्यान्ड दी एक्स नाममा ‘देउसी भैलो’ गीत अपलोड गरिएको छ, जसलाई दुई लाख पटकभन्दा बढी हेरिएको छ।
तर, ब्यान्डका म्यानेजर सुरज ताम्राकार भने उक्त गीत आफ्नो नभएको बताउँछन्। च्यानलबाट ब्यान्डको नाम हटाइदिन दुई वर्षअघि नै कमेन्टमार्फत आग्रह गरे पनि उक्त च्यानलले उनको आग्रह मानेको छैन।
दी एज ब्यान्डले पनि यस्तै समस्या भोगिरहेको छ। आफ्ना गीतको जथाभावी म्युजिक भिडियो बनाई अरुले नै अपलोड गर्ने, जुनसुकै च्यानलमा राख्नाले आफैंलाई हेर्न लाज लाग्ने गरेको ब्यान्डका सदस्य जीवन गुरुङ बताउँछन्।
“यू ट्यूबले ती च्यानललाई नै आधिकारिक मानेर हामीलाई चाहिं तेस्रो पक्ष मान्दोरहेछ”, उनको अनुभव छ, “त्यसैले आफ्नै आधिकारिक च्यानल बनाउने सोचमा छौं।”
यू ट्यूबमा अपलोड भिडियोलाई मोनिटाइजेसन (आफ्नो च्यानलमा विज्ञापन राख्ने अनुमति) गरिएपछि ‘भ्युज’ का आधारमा यू ट्यूबले रोयल्टी दिने गरेको छ। आफ्नो आधिकारिक च्यानल नभएका र मोनिटाइजेसन नगरेकै कारण थुप्रै कलाकार र ब्यान्ड यसबारे अनभिज्ञ छन्। उनीहरूको सिर्जनाबाट अरूले नै कमाइरहेका छन्।
“यू ट्यूबले देश–विदेशमा नेपाली गीत–संगीत सुन्न धेरै सजिलो”, गायिका मौसमी भन्छिन्, “तर, कलाकारले चाहिं राहत पाएका छैनन्।” लोक–दोहोरी गायक बद्री पंगेनी पनि यू ट्यूबले गीतको प्रचार–प्रसारमा सघाए पनि सर्जकलाई आम्दानी नदिएको बताउँछन्।
“विदेशमा कलाकारले यू ट्यूबबाट राम्रै आर्जन गर्दा रहेछन्”, उनी भन्छन्, “हाम्रा गाउँ–घरतिर इन्टरनेट सुविधा राम्रो नभएकाले पनि यू ट्यूबको प्रयोग उत्साहजनक छैन।” तर, यू ट्यूब चलाउन जाने आम्दानी गर्न गाह्रो छैन। आसिफ, गिरिश, सुवानीले यू ट्यूबबाट कमाइरहेकै छन्। गिरिश यू ट्यूबबाट प्रति महीना सरदर २०० डलर (रु.२१ हजार) कमाउँछन्।
त्यसो त यू ट्यूबमा सक्रिय संग्स नेपाल, पीएनपी मिडिया च्यानलले सर्जकको अनुमतिमै उनीहरूका सिर्जना राखेको दाबी गर्छन्। संग्स नेपालका प्रबन्ध निर्देशक निरज लामा आम्दानीको केही प्रतिशत सम्बन्धित कलाकारलाई पनि दिइएको बताउँछन्। “बढी पैसा कमाउनेमा हिपहप समूह जिएक्स सोल एउटा उदाहरण हो”, लामा भन्छन्। अधिकांश संगीत कम्पनी र डिजिटल कन्टेन्ट डिस्ट्रिब्युटरले भने यू ट्यूबको आम्दानी आफैंले राख्ने गरेका छन्।
‍‍‍‍‍‍‍………………………………………………………………………………………………………………………
न्यायको आशा
यादव भट्टराईनिर्देशक, चलचित्र झोला
विदेशमा प्रदर्शन गर्ने भनेर दिएको चलचित्र झोला को मास्टर कपी नै यू ट्यूबमा देख्दा सातो गए झै भयो।
शंका लागि ‘माउन्टेन रिभर फिल्मस् कम्पनी’ विरुद्ध क्षतिपूर्ति दाबीसहित प्रहरीमा उजुरी पनि दियौं। तर, दुई महीना पुग्न लाग्दा पनि केही हुनसकेको छैन। न्याय पाइने छाँटकाँट छैन।
गुगल, यू ट्यूब, फेसबूक कसैले पनि हामीलाई राम्रो व्यवहार गर्दैनन्।
प्रहरीले नै सोधपुछ गर्दा समेत उताबाट गतिलो जवाफ आउँदैन। त्यसैले पनि हामीकहाँ प्रविधिको दुरुपयोग बढ्दो छ। यस्ता अपराध रोक्न सरकार गम्भीर हुनुपर्छ।
  वरदान बन्याे यू ट्यूब      ",entertainment
"
﻿उषा पाण्डे |काठमाण्डौं
मान्छेको अस्तित्व वास्तवमा उसले पाएको हाड मासुको शरिर हो या संसार अटाउने मस्तिष्क उसका विचार अनि सिदान्त? जब एउटा जीवित शरीरमा अर्को मृत शरीरको दिमागको समागम हुन्छ तब विज्ञानले त्यस्तो रुप लिन्छ जसले ज्ञानको अनि भावनाको रेखालाई अन्त्यहिनता तर्फ धकेल्छ । यिनै सम्भाव्यता माथि को एउटा परिकल्ना शङ्कर लामिछानेको कथा ‘ऊ कसको?’ लाई निर्देशक प्रविण खतिवडाले नाटकमा ब्यक्त गरेकाछन् ।


आजको वैज्ञानिक युगमा विज्ञानले पाएको सफलता र ज्ञानको बढ्दो आकार सगै यसले निम्त्याउन सक्ने निराकार प्रश्नको उदाहरण  नाटक ‘उ कस्को’ विज्ञानलाई एउटा चुनौती हो प्रश्न हो ।
सुदाम सिकेले नाटकमा यस्तो पात्रको भुमिका निभाएका छन् जसमा दुर्घटनामा परेका उनको शरिरमा दुर्घटनामै परेका अर्का व्यतिको दिमाग प्रत्यारोपण गरिएको छ । यसले उनलाई आफ्नो अस्तित्व गुमाउनुको पीडा मात्र नभएर आफ्नो भविष्य परिवार अनि समाजले तेर्साएका तमाम प्रश्नहरुको अनुत्तरित प्रश्नको जन्जिरमा फसाइदिन्छ । नाटकले विज्ञानले गरेको प्रगतिमाथि प्रश्न मात्र गरेको छैन यसले भोलिका दिनमा घट्न सक्ने घटनाप्रति सजग समेत गरेको छ ।


गौतम सुब्बाको भुमीका देखिएका सुदाम सिकेले चरित्रलाई जीवन्त वनाएकाछन् । मञ्चमा उत्रिएका सवै कलाकारहरुले आफ्नो पात्रलाई न्याय गरेकाछन् । नाटकमा आधासुरले गरेको संगीतको नाटकलाईको उचाई बढाएको छ ।
शंकर लामीछाने को कथा ऊ कस्को हो लाई नाट्यरुपान्तरण गरिएको नाटकमा सुदाम सिके, पशुपति राई, पुजा लामा, बादल भट्ट, गोबिन्द पराजुली, सुलक्षण भारती, विकास जोशी सृजना अधिाकारी लगायतको अभिनय रहेको छ । गोविन्द पराजुली निर्माता रहेको यो नाटकलाई प्रविण खतिवडाले निर्देशन गरेका हुन । नाटक सोमबार बाहेक हरेक दिन साँझ सवा पाँच बजे मण्डला थिएटर अनामनगरमा मञ्चन भैरहेको छ।
",entertainment
"
﻿मनमुटाव बढ्दै जाँदा कपिलले शो नै बन्द गर्न बाध्य भए। त्यसपछि कलर्सले कपिलको शोको समयमा नयाँ शो ‘कमेडी नाइट्स लाइभ’ प्रसारण सुरु गरेको थियो। उक्त शो पनि कृष्णाले नै चलाउन थालेका थिए।
कपिल कलर्सबाट बाहिरिएपछि सोनी टेलिभिजनबाट नयाँ शो प्रसारण गर्न लागेका छन्। 

यसै सन्दर्भमा भारतीय सञ्चारमाध्यमले कमेडी नाइट्स लाइभका कृष्णासँग कुरा गरेको थियो। उनले कपिलले नयाँ शो ल्याउन लागेकोमा खुशी व्यक्त गरे तर, सँगै कपिललाई अप्ठ्यारो पर्ने पनि बताए।",entertainment
"
﻿गायिका प्राश्ना शाक्यको चौथो एकल अल्बम ‘प्राश्ना’ बजारमा आएको छ ।
६ बैशाखमा काठमाडौंको प्रज्ञा प्रतिष्ठानमा आयोजित समारोहमा गायक दीप श्रेष्ठ, संगीतकार सचिन सिंहलगायतले उनको अल्बम विमोचन गरे ।
“अरूका एल्बमका गीत र जिंगलहरू गाएरै व्यस्त भएकाले आफ्नो अल्बम निकाल्न ढिलो भयो”, ६ वर्षपछि एकल अल्बम निकालेकी गायिका शाक्य भन्छिन्, “६ वर्षको ग्याप यही अल्बमले पूर्ति गर्ने विश्वास लिएकी छु ।”
गायक दीप श्रेष्ठका अनुसार गायनलाई गम्भिरतापूर्वक लिने भएकाले प्राश्नाका गीतले दर्शक रिझउनेछन् । “चर्चाका लागि मात्रै गीत गाउनेको जमात बढिरहेका बेला प्राश्ना जस्ता कलाकार अगाडि आउन जरुरी छ”, उनले भने ।
अल्बममा ‘म त सोझी सोझी’, ‘लामो बाटो’ गरी पाँच गीत समाविष्ट छन् । तिनमा निलम आङ्बुहाङ राई, नरेश भट्टराई र सरिता तन्डुल्कारका शब्द छन् भने सुनील मास्के, फुर्वा शेर्पा, सचिन सिंह, हरि लम्साल र प्रविण बराईलीले संगीत भरेका छन् ।
विसं २०५३ बाट सांगीतिक क्षेत्रमा लागेकी प्राश्नाका ‘आवाज देऊ’, ‘हाम्रो गाउँले जीवन’, ‘ए मेरी जुनकीरी’ जस्ता गीत चर्चित छन् ।
  ६ वर्षपछि प्राश्नाको ‘प्राश्ना’      ",entertainment
"
﻿‘हामी पहिले नेपाली अनि त्यसपछि कलाकार।’ सार्वजनिक प्रेस विज्ञप्तीमा भनिएको छ,‘कलाकार भएपनि पहिलो एकिकृत नमुना बस्तीबाट हामीमा धेरै कुराको अनुभव छ। पहिलेको नमुना वस्तीबाट हामीले प्रशंसा पाएपनि हतारमा काम गर्दा नमुना वस्तीका लागि चाहिने धेरै तत्वहरु छुटेका छन्। दोस्रो वस्तीलाई हामी केहि समय खर्चिने छौँ र साँच्चै नमुना बनाउने प्रयास गर्नेछौँ। सहयोगी हातहरु जुटेको खण्डमा एकिकृत वस्ती बसाउन अरुको मुख ताक्नु नपर्ला। सहयोगी हातहरुको साथ मिल्ने संकेत देखेमा मात्र यो वृहत् एकिकृत नमुना बस्ती निर्माणको घो...",entertainment
"
﻿
सुदूरपश्चिममा व्याप्त ‘देउकी’ प्रथाको बारेमा निर्मित वृत्तचित्र ‘देवकीः इन सर्च अफ देवी’ को विशेष प्रिमियर शो सम्पन्न भएको छ । उन्मुलन भइसकेको भनिए पनि यो कुप्रथा अझै चलिरहेको प्रमाणसहित तयार पारिएको वृत्तचित्र काठमाडौँमा पत्रकार, दलका नेता तथा महिला अधिकारकर्मीलाई देखाइयो ।
सञ्चारकर्मी देवकी विष्ट निर्देशित वृत्तचित्र हेरेपछि नेपाली कांग्रेसका नेता दिलेन्द्रप्रसाद बडुले आफूले उन्मुलन भएको ठानेको देउकी प्रथा अन्त्यका लागि पहल गर्ने प्रतिवद्धता जनाए । अनेरास्ववियुकी अध्यक्ष नविना लामा भक्कानिएर प्रतिक्रिया विहिन भईन् ।
वृत्तचित्रले देउकी प्रथाको शुरुवातसँगै विभिन्न समयमा चढाइएका देउकीहरुको खोजी गरेको छ । देउकी चढाउने कार्य अहिले पनि लुकीछिपी भइरहेको छ ।
१२ वर्षे हिंसात्मक द्वन्द्वका बेला माओवादीको डरले देउकी प्रथामा कमी आए पनि अझै यो प्रथा कायम रहेको निर्देशक विष्ट बताउँछिन् ।
वृत्तचित्र हेरिसकेपछि रक्षा नेपालकी अध्यक्ष मेनुका थापाले नेपालमा महिलामाथि हुने हिंसा अन्त्यका लागि पुरुषहरुको पनि साथ चाहिने उल्लेख गरिन् । नेकपा क्रान्तिकारी माओवादीका नेता लेखनाथ न्यौपानेले सुन्दै लाज लाग्नु पर्ने कुप्रथा अझै पनि समाजमा विद्यमान रहेको उल्लेख गरे ।
  देवकीः इनसर्च अफ देवीको प्रिमियर शो      ",entertainment
"
﻿धरानका मिलन राई (३०) कागजका ‘सेता पुतली’ लिएर २७ चैतमा अमेरिकाको हार्वर्ड विश्वविद्यालयको साउथ एशिया इन्ष्टिच्यूटमा पुगे। तीन वर्षअघि महिला हिंसाको विरोधमा राजधानीमा आयोजित ‘अकुपाई बालुवाटार’ बाट चर्चा पाएका उनका सेता पुतली अहिले ४० देशमा फैलिइसकेका छन्। हालै बेल्जियमको ब्रसेल्समा भएको आत्मघाती हमलापछि शोकसभामा मिलनका सेता पुतली पनि पुगेका थिए।
सर्जक मिलनलाई सेता पुतलीले अभियानकै रुप लेला भन्ने पटक्कै लागेको थिएन। स्टुडियोमा बसेर चित्र कोरिरहेका वेला अचानक भित्र पसेको पुतली देखेपछि उनलाई यस्तो अवधारणा फुरेको थियो। “सबैले मनपराए, स्वस्फूर्त सहयोग मिल्यो”, उनी भन्छन्।
पुतलीका अनेक रंग हुन्छन्। तर, किन सेता पुतली ? मिलन स्वयंसँग यसको उत्तर छैन। उनी सेता पुतलीलाई परिवर्तनका संवाहक भन्न रुचाउँछन्। “तर; शान्ति, आशा, प्रेम, स्वतन्त्रता, एकता र सहयोगको प्रतीकका रुपमा पनि यसको प्रयोग भइरहेको छ”, उनी भन्छन्।
सविता श्रेष्ठ
  ‘सेता पुतली’ को विश्वयात्रा      ",entertainment
"
﻿अभिनेता राजेश हमालले सञ्चालन गर्ने क्विज कन्टेस्टमा मुलुकका उच्च माध्यमिक विद्यालयमा अध्ययनरत विद्यार्थीहरूले सहभागिता जनाउँदै आएका थिए। आगामी प्रतियोगितादेखि भने मुलुकभरका प्रतिस्पर्धीहरूलाई उछिनेर पहिलो स्थान हासिल गर्ने टिमले नेपालको प्रतिनिधित्व गर्दै दक्षिण एसियाका प्रतिस्पर्धीसँग प्रतिष्पर्धा गर्न पाउनेछन्। एक्रेटिभ मिडिया प्रालिका प्रमुख कार्यकारी एवं कार्यक्रम निर्माता हरि पोखरेलका अनुसार दक्षिण एसियाका भारत, भुटान, श्रीलंका, बंगलादेश, पाकिस्तान, मालदिभ्स र अफगानिस्तानका विद्यार्थीले सिए...",entertainment
"
﻿पर्साका सोधा यादवले गीत मार्फत पहाड र तराईको दुरीलाई कम गर्ने प्रयास गरेका छन् । अहिले उनको गीतले मध्य तराईमा चर्चा कमाएको छ ।
‘बडा सुन्दर बा हमरो नेपाल, तराई पहाड सजनी’ बोलको भोजपुरी देश–गीत मार्फत पर्साको नगरदाहाका सोधाले तराई पहाड हिमालको सुन्दर बर्णन गरेका छन् । उनले यो गीत करिब साढे दुई वर्ष पहिले नै रचना गरी गाएको भए पनि यसले चर्चा भने भर्खरै पाउन थालेको हो ।
नेपालमा सम्पूर्ण जातजाति भाषभाषी सदियौंदेखि मिलेर बसेको भन्दै गीतले सम्पूर्ण नेपालीलाई जोड्ने प्रयास गरेको छ ।

उनको गीत सुनेर प्रभावित भएका अमेरिका निवासी एक नेपालीले सुधा यादव र उनको टोलीलाई रु १० हजार ५ सय सहयोग गरेका छन् ।
समुदाय र व्यक्तिव्यक्ति बीच फाटो बढाउने काम भइरहेका बेला सुदुर गाउँमा बसेर देश जोड्ने गीत गाउने सुधा यादव जस्तो प्रतिभालाई ‘एक्सोपजर’ दिनुपर्ने वीरगञ्जका अरविन्द सिंहको धारणा छ ।
सुधा यादव आफैं गीत लेख्छन्, संगीत भर्छन र गाउँछन् । यसमा साथ दिन उनको वाद्यवादक टोली पनि छ ।
अमेरिका निवासी नेपालीले पठाएको सहयोग रकममा सानो भए पनि यसले आफूलाई ठूलो प्रेरणा दिएको यादवको भनाई छ । उनी भन्छन, “यसलाई सहयोग भन्दा पनि सम्मान ठानेको छु मैले ।”जियालाल साह, वीरगञ्ज
  ‘बडा सुन्दर बा हमरो नेपाल, तराई पहाड सजनी’      ",entertainment
"
﻿पेसाले उनी नर्स हुन् । अस्पतालमा सेवारत् रहँदा थुप्रै मृत्युसँग साक्षात्कार हुनुपर्छ । घाउ, चोट, बिरामीको ऐ्यया–आत्थुसँग भिज्दै उनीहरूको सेवामा दत्तचित्त हुनुपर्छ । भोक, प्यास र निद्रा बिरामीको सेवा अधीनस्थ राख्दै कयौं जीवन बचाउन अहोरात्र खट्नुपर्छ ।
मृत्युको रोदन र जन्मको हर्षोत्सवको संगम हो अस्पताल । उनले देखेकी छिन्, तीव्र प्रशव वेदनाबीच बच्चा पैदा भएको क्षण आमाको आँखामा छचल्किने अतृत्प खुसी । र, प्रियजन गुमाउनु पर्दा बिरामीका आफन्तका आँखाबाट चुहिने पीडा ।
कयौं मृत्युको अगाडि ठिंग उभिएकी मान्छे जब आफ्नै मृत्युअघिल्तिर पुग्छे, त्यतिबेला उसले के कल्पना गर्छे ? त्यस्तै डरलाग्दो र भयंकर मृत्युको मुखमा पुगिन् लम्जुङकी बबिता सेढाईं ।
पोहोर वैशाख १२ को विनाशकारी भूकम्पको पहिलो धक्कामा उनी धरहराको टुप्पोमा थिइन् । त्यसपछि उनी धरहरासँगै भुइँमा बजारिइन् । धरहरा क्षणभरमै धुलिसात भयो । तर, उनी बाँचिन् ।
० ० ०
अस्पतालको ड्युटी एक बजेलाई तय भएको थियो । शनिबारको दिन भएकाले बिहान खासै काम थिएन । मोबाइल बिग्रिएको थियो तर बनाउने फुर्सद नपाएकाले त्यसै थियो । किशोर खतिवडा भन्ने साथी आएका थिए । उनले प्रस्ताव गरे, “जाऊँ न्युरोड घुम्न, मोबाइल पनि उतै बनाउँला ।”
बिहानै खाना खाइवरी बबिता र किशोर न्युरोड हानिए । मोबाइल मर्मत गरे । त्यतिबेला बिहानको ११ बजेको हुँदो हो, साथीले अचानक प्रस्ताव गरे, “तिम्रो ड्युटी तीन बजेदेखि होइन ? त्यतिन्जेल धरहरा चढौं ।”
काठमाडौंमै भए पनि उनका साथीलाई धरहरा चढ्ने मौका मिलेको रहेनछ । उनलाई पनि साथीको आग्रह ठीकै लाग्यो र भनिन्, “हुन्छ नि त मलाई पनि धरहरा चढ्ने रहर मरेकै छैन ।”
त्यसपछि उनीहरू सुन्धारातर्फ लागे । त्यतिबेला साढे ११ भइसकेको थियो । काउन्टरमा टिकट लिए । र, धरहराका सिँढी चढ्न थाले ।
सय खुड्किला पार गरेपछि बबिताले सोचिन्, “अचानक भूकम्प आयो भने ?”
साथीलाई तत्कालै त्यही कुरा सुनाइन् ।
“ह्या यस्तो कुरा नगर, अशुभ बोल्नु हुन्न ।” उनका साथीले त्यसै भने ।
११८ खुड्किला पार गरेपछि बल्ल बाहिरको दृष्य देखियो । उनीहरूसँगै धरहरा उक्लनेको संख्या त्यस्तै ४० थियो होला, उनलाई यकिन भएन ।
धरहराको रेलिङबाट काठमाडौं मलतर्फ नियाल्दा आँखानजिकै चराहरू उडिरहेका थिए । चिसो हावा चलिरहेको थियो । आकाशमा बादलका धर्साहरू पनि देखिन्थे ।
“आहा क्या दामी,” साथी पुलकित देखिए । तत्कालै उनले भने, “यता हावा चल्यो, टुँडिखेलपट्टिको साइड जाऊँ ।”
उनको खुसी र आनन्द धेरैबेर टिकिरहेन । अचानक धरहरा हल्लिएझैं आभास भयो । भूकम्प गयो कि के हो भनेर उनले सोच्न पनि भ्याएकी थिइनन्, काठमाडौं मलमाथिबाट ह्वार्र चराहरू उडे । धरहरा जगैदेखि हल्लियो । वरिपरिका मानिसहरू मुखामुख गर्न थाले । उनले जोडसँग रेलिङ समाइन् । उनका साथी रेलिङमुनि टुसुक्क बसे ।
गटटटट…गडगड् गर्दै धरहरा भाँचियो । उनी हावाको बेगमा भुइँमा झर्न थालिन् ।
उनलाई लाग्यो– अब कुनै हालतमा बाँचिदैन ।
धरहरा भाँचिएर खस्दासम्म उनी होसमै थिइन् । सोचिन्, “म जेठी छोरी, घर पनि भत्कियो होला । परिवारको बिजोग हुने भयो ।”
धरहरा भाँचिएर उनी भुइँमा बजारिँदै थिइन् । मृत्युको पञ्जामा परिसकेकी थिइन् ।
अचानक मनले भन्यो– भगवान्को नाम जप ।
त्यसपछि उनले भगवान्को पुकारा गरिन् । त्यसबाहेक अर्को केही विकल्प थिएन पनि ।
उनी ड्याम्म भुइँमा बजारिइन् । उनी रेलिङसँगै थिइन् । आफूमाथि रेलिङ परेपछि पो थाहा पाइन्– कतिखेर रेलिङ हातबाट फुत्किएछ । आँखामा अन्धकार छायो । धूलो र मैलोले वरिपरिको दृश्य केही देख्न सकिनन् । होसमै भएकाले चिच्च्याइन्– लौ न मलाई बचाऊ !
इँटा र माटोको थुप्रोमा रेलिङ आड लागेछ । र, उनी संयोगले रेलिङको टाँडभित्र परिछिन् । बाँचिन् ।
आफू त बल्लतल्ल बाँचिन् । चिन्ता थियो, साथीको । साथी पनि खै कसरी बाँचेछन् ।
“भगवान्ले बचाइदिनु भयो होला, मैले देख्दा उनी रेलिङको आडमुनि थिए,” बबिताले १२ गतेको वीभत्स क्षण सम्झिइन् ।
ठूलो स्वरले चिच्च्याएपछि साथी लडखडाउँदै आइपुगे ।
“कम्मरमा हात लगाउँदै थियो । दुखाइले होला र पनि सकिनसकी रेलिङ पन्छाउन थाल्यो । वरिपरिका मानिस पनि आइपुगे । खै कसरी निकाले !” उनले भनिन् ।
निधार छामिन्, रगताम्य थियो । आँखा सुन्निएकाले अगाडिको दृश्य देख्न कठिन थियो । चित्कार, रुवाबासी र घुर्मैलो दृश्यबीच यसो आकाशतिर नियालिन् । धरहराको ठुटोमा आँखा पुग्यो । “सखापै भएछ,” मनैमन भनिन् ।
आफूनजिकै पाँच–सात जना मानिस लम्पसार परिरहेका थिए । कति त छट्पटाइरहेका थिए । उनले हेर्न सकिनन् । कतिले त संसार छाडिसकेका थिए ।
साथी र एक–दुई जना भएर उनलाई चोकसम्म ल्याइपुर्याए । त्यतिबेलासम्म सडकमा गाडी गुड्न ठप्प भइसकेको थियो । एउटा ट्याक्सी फेला पर्यो ।
“अस्पताल पुर्याइदेऊ न,” उनीहरूमध्ये कसैले अनुरोध गर्यो ।
नजिकै वीर अस्पताल थियो । धेरै मानिसको हताहती भएजस्तो लाग्यो । सोचिन्– यस्तो बेला वीर अस्पताल गए पालो पाइँदैन ।
त्यसपछि उनी आफैंले काम गर्ने ग्रिनसिटी अस्पताल (धापासी) पुगिन् । बाटामा उनलाई देख्नेहरू अताल्लिन्थे । उनको हविगत देखेर कयौंले जिब्रो टोके ।
निधारबाट ह्वाल–ह्वाल रगत बगिरहेको थियो । आँखाबाट रगत चुहिन पनि रोकिएको थिएन । तर, उनलाई त्यसको कुनै परवाह थिएन । यसकारण कि धरहराबाट खसेर पनि जीवित थिइन् उनी । उनलाई लागेको थियो– निधारमा ठूलो घाउ छ । आँखा फुट्यो होला । र, पनि बाँचेकोमा लामो लामो सास फेरिन् ।
अस्पतालले दुःखाइ कम हुने औषधि दियो । त्यसपछि उनलाई थोरै राहत भयो । अस्पताल न थियो, मानिसहरू कराइरहेका चिच्च्याइरहेका आवाजले त्यहाँ पनि छाड्ने कुरा भएन । अस्पताल पुग्दासम्म उनको निधारबाट रगत बग्न कम भइसकेको थियो ।
सहकर्मीहरूले घाउ सफा गरिदिए । र, आँखाको अवस्था जाँचे । आँखाको कोषको भित्री भाग काटिएकाले रगत बगेको थियो र त्यही कारण सुन्निएको थियो । तर, आँखामा कुनै असर पुगेनछ । उनी ढुक्क भइन् ।
अरु केही असर पुगेको छ कि भनेर ग्रिनसिटीले आँखा अस्पताल जान सुझायो ।
० ० ०
परकम्प जान रोकिएको थिएन । अस्पतालको भवन अग्लो भएकाले वार्डमै उपचार गराउन सम्भव थिएन । चिकित्सक, नर्स र कर्मचारीहरू पनि डरले थरथर भएका थिए ।
उनले काकालाई खबर गरिन् । काका पनि केहीबेरमा आइपुगे । उनको अवस्था देखेर चिकित्सकले अस्पतालमै बस्न आग्रह गरेका थिए । तर, अस्पतालका बिरामी सबै भुइँमा भएकाले उनको मनले त्यहाँ बस्न मानेन । यहाँ बसे पनि पालभित्रै हो, घरमा गएँ भने परिवारको माया ममता पाउँछु भनेर उनी काकाको घर गइन् ।
२५ गतेसम्म काकाकाकीकोमा बसेर उनी कोठामै फर्किइन् । भाइहरू लम्जुङस्थित घरमा गएकाले उनको साथमा थिइन् बहिनी ।
० ० ०
निधार, आँखाको घाउ, खुट्टाको चोट निको हुँदै थियो । उनको अवस्था क्रमशः सामान्यतर्फ उन्मुख हुँदै थियो । त्यसैले गोंगबु बानियाँटरको पालमा बस्दा उनी धरहराबाट खसेको भन्दा कसैले पत्याएनन् ।
“धरहराबाट खसेको मान्छे पनि बाँच्छ ? बाँचे पनि यति सामान्य घाइतेमात्रै हुन्छ ?” धेरैले यसै भनेर उडाए ।
घरहराबाट खसेको थाहा पाएपछि उनको घरमा निकै चिन्ता भयो । भन्छिन्, “म खसेको सुनेर आमा निकै रुनुभएछ । सोच्नुभएछ– त्यत्रो धरहराबाट खसेकी, बाँच्दिन होला । हामीलाई झुक्याउन केही छैन भनेका हुन् । आईसीयूमै राखेको होला ।”
सुरुमा उनले फोन गर्नसमेत सकेकी थिइनन् । पछि एभिन्युज टेलिभिजनले उनको बारेमा बाइटसहित समाचार प्रसारण गर्यो । त्यही समाचार हेरेपछि बा–आमा ढुक्क भएछन् ।
१५ दिनको आरामपछि उनी पुनः अस्पताल फर्किइन् । आफ्नो उपचार गर्न होइन, बिरामीको सेवाका लागि । आफू त मृत्युको मुखबाट फर्किएकी थिइन् तर जिम्मेवारी थियो– अरु घाइतेको जीवन बचाउने । उनी नियमित अस्पताल जान थालिन् ।
० ० ०
बिस्तारै शरीरको घाऊ निको हुँदै गयो । भूकम्पको पीडा पनि खाटा बस्न थाल्यो । ठूलो आत्मविश्वासका कारण बाँचेकी थिइन् उनी । धरहरा हल्लिँदामात्रै होइन, टुक्राटुक्रा भएर त्योसँगै आफू जमिनमा बजाँरिदा समेत उनले होस गुमाएकी थिइनन् ।
“मृत्युको मुखमा पुगिसक्दा पनि मानिसमा बाँच्ने तीव्र इच्छा हुँदो रहेछ,” उनले भनिन् ।
धरहराबाट खसेर पनि बाँचेपछि उनलाई आफ्नो जीवन निकै प्रिय लाग्न थाल्यो । सोचिन्, “भगवान्ले केही गर्नकै लागि बचाइदिएका हुन् । मैले राम्रो काम गर्नै पर्छ ।”
नेपाल इन्स्टिच्युट अफ मेडिकल साइन्स एन्ड टेक्नोलोजी गौशालाबाट पीसीएल नर्सिङ उत्तीर्ण बबिता अहिले इनोभेटिभ कलेज अफ हेल्थ साइन्स सिफलमा बीएस्सी नर्सिङ पढ्दैछिन् । भन्छिन्, “यही पेसालाई परिस्कृत गर्छु र सबैले चिन्ने नाम बन्छु ।”
त्यसो त उनलाई अहिले धेरैजसोले धरहराबाट खसेर बाँचेकी युवतीको रूपमा चिन्छन् तर उनी त्यसरी भन्दा कुनै राम्रो काम गरेर नै आफूलाई चिनाउन चाहन्छिन् । “म धरहरा भत्किएर भुइँमा बजारिँँदा पनि नमरेकी युवती भनेर होइन, आफैं राम्रो काम गरेर चिनिन चाहन्छु,” उनले भनिन् ।
० ० ०
भूकम्प आफैंले उनीहरूलाई धरहराबाट खसालेको होइन । उनकै शब्दमा सरकारको असावधानीका कारण उनीहरु मृत्युको मुखमा पुगेका हुन् । त्यसैले अब बन्ने संरचना भूकम्पप्रतिरोधी हुनुपर्नेमा उनी दृढ छिन् ।
भूकम्पपछि उनी थुप्रै पटक धरहरा पुगेकी छिन् । त्यहाँ पुग्दा उनका आँखा रसाउँछन् । बाँचेकोमा खुसी त छिन् तर सरकारले वर्ष दिन बित्दा पनि धरहरा नबनाएको देख्दा उनलाई दुःख लागेको छ । भन्छिन्, “धरहरा इतिहास हो, जसरी पनि बनाउनु पर्छ । जोखिम निम्त्याउने गरी भन्दा पनि भूकम्पप्रतिरोधी तवरले धरहराको पुनर्निर्माण हुनुपर्छ ।”
विनाशकारी भूकम्पको एक वर्ष पुग्दा पनि सरकारले पुनर्निर्माणमा ध्यान नपुर्याउँदा उनको मन खुसी हुन सकेको छैन । भूकम्पमा परी घाइते भएका, मृत्यु भएका र घरबास गुमाएर उठिबास भएका परिवारले राहत नपाएको सुन्दा उनको मन कुँडिन्छ । “सरकाले आफ्नो प्रतिबद्धता पूरा गरोस्, सरकारको प्राथमिकतामा जनता पर्नुपर्छ,” उनी भन्छिन् ।
० ० ०
धरहराबाट खसेको क्षण अहिले उनलाई सपनाझैं लाग्छ । उनका लागि त्यो खतरनाक दुःस्वप्न थियो । टरेर गइसकेको छ । अब जसरी पनि अघि बढ्नु पर्छ ।
तर, मनलाई उनी थाम्न सक्दिनन् । त्यो दिन सम्झिँदा मनमा भयानक ज्वारभाटा चल्छ । हातगोडा लगलग काँप्न थाल्छन् । र, सँगै एउटा अठोट गर्छिन्, “बाचें, अब केही गर्नुपर्छ ।”
उनीसँगै खसेका किशोर अहिले कामविशेषले उपत्यकाबाहिर छन् । घरहराबाट खसेको घटनालाई उतारेर चर्चा कमाउन उनलाई रत्तिभर मन लाग्दैन ।
“उसलाई मिडियामा छाउन त्यति मन लाग्दैन । त्यही भएर ऊ यसअघि पनि मिडियामा आएन,” बबिताले भनिन् ।
० ० ०
शुक्रबार उनी कार्यरत ग्रिनसिटी अस्पताल पुग्दा उनी अस्पतालकै पोसाकमा थिइन् । अनुहारमा खुसीका भाव छरपष्ट थिए । निधारको खत पनि पुरिएको रहेछ । प्लास्टिक सर्जरीपछि यत्तिको भएको रहेछ ।
कुराकानीका क्रममा उनी कयौंपटक स्मृतिमा हराइन् । उनको आँखामा त्यस दिनको कहालीलाग्दो सम्झनाले जालो हाल्थ्यो । बिर्सन खोज्छिन् र पनि घरिघरि स्मृतिमा आइरहन्छ वैशाख १२ !
जाँदाजाँदै उनले भनिन्, “सुन्धाराको बाटो हिँड्दा धरहरा बनाउन थालेको देख्न पाऊँ !”
प्रस्तुति : अक्षर काका
तस्बिर : राेजित खड्का",entertainment
"
﻿नेपाली एथ्लेटिक्सका महान एवं कीर्तिमानी खेलाडी बैकुण्ठ मानन्धर र नेपाली खेलकुद दुवै एक–अर्काका परिपूरक हुन् । एक सिक्काका दुई पाटाजस्ता । ७०* को दशकमा नेपाली खेलकुदको एथलेटिक्स छिरेका बैकुण्ठले लगभग २० वर्ष एक्लैले राज गरे ।
नेपाली खेलकुद इतिहासको पाना पल्टाउँदा म्याराथनका पूर्वकीर्तिमानधारी बैकुण्ठ कसैगरी छुट्दैछन् । उनको नाम आएन भने नेपाली खेलकुदको इतिहासै अपुरो हुन्छ ।
बैकुण्ठ यस्ता खेलाडी हुन्, जसको परिचय र कीर्तिमानको व्याख्या कसैले गरिरहन पर्दैन । उनको चर्चा नेपालमा मात्रै होइन, दक्षिण एसियाली राष्ट्रमा समेत ‘लिजेन्ड’का रूपमा आउँछ ।
नेपालको राष्ट्रिय झन्डा बोकेर ४ पटक ओलम्पिक ट्र्याकमा दौडिएका बैकुण्ठले सन् १९८७ मा राखेको राष्ट्रिय कीर्तिमान अहिलेसम्म कसैले तोड्न सकेको छैन । २९ वर्षअघिको त्यो कीर्तिमान नेपालमा मात्रै होइन, दक्षिण एसियाली देशका खेलाडीले समेत तोड्न सकेका छैनन् ।
तर, आफ्नो रेकर्ड कसैले ब्रेक नगर्दा उनलाई खुसी भने लाग्दैन । “मैले रेकर्ड बनाएको धेरै भइसक्यो, अहिलेसम्म नतोडिँदा मलाई दुःख लागेको छ,” बाह्रखरीसँग अन्तरंग गफिँदै उनले एक साँझ भने, “त्यो समय र अहिले एथ्लेटिक्समा निकै परिवर्तन आएको छ । म चाहन्छु मेरो रेकर्ड ब्रेक होस् । प्रत्येक वर्ष नयाँ–नयाँ खेलाडीले रेकर्ड बनाऊन् । तर, हामीले २९ वर्ष पुरानो रेकर्डमा गर्व गर्नुपर्ने अवस्था दुःखद हो ।”
सन् १९८७ नोभेम्बरमा भारत कोलकातामा सम्पन्न दक्षिण एसियाली खेलकुद (साफ)को तेस्रो संस्करणमा बैकुण्ठले बनाएको २ः१५ घण्टाको रेकर्ड अहिलेसम्म तोडिएको छैन । गत वर्ष माघ र फागुनमा भारतमै आयोजित १२ औं दक्षिण एसियाली खेलकुद (साग)मा समेत उनको रेकर्ड तोडिएन ।
बैकुण्ठ सागमा लगातार तीन स्वर्ण जित्ने पहिलो खेलाडीसमेत हुन् । उनले जितेका तीनै स्वर्णका फरक–फरक इतिहास र फरक–फरक कथा छन् ।
सन् १९८३ मा काठमाडाैंमा सम्पन्न पहिलो साफमा स्वर्ण जित्दै नेपाललाई पहिलो स्वर्ण पदक दिलाउने खेलाडी बने । दुई वर्षपछि सन् १९८५ मा बंगलादेशको ढाकामा सम्पन्न दोस्रो साफमा पनि उनले स्वर्ण जिते । त्यो सागमा नेपाललाई एकमात्र स्वर्ण बैकुण्ठले नै दिलाएका थिए । त्यसपछि सन् १९८७ मा कोलकातामा सम्पन्न तेस्रो साफमा उनले कीर्तिमानी स्वर्णमा ह्याट्रिक गरे । उनले नयाँ समयको कीर्तिमानसहित स्वर्ण जिते । तोडिनै नसकेको कीर्तिमान यही हो ।
त्यसबाहेक विश्व खेलकुदको कुम्भ मेला ओलम्पिकमा उनले लगातार चारपटक (सन् १९७६ मोन्ट्रियल, १९८० मस्को, १९८४ लसएन्जलस र १९८८ सउल)मा सहभागिता जनाए । धेरैपटक ओलम्पिकमा भाग लिने एक्लो नेपाली खेलाडीको कीर्तिमान पनि हो यो ।
विसं. २००९ कात्तिक चतुर्दशी पूर्णिमाका दिन कालीमाटीमा जन्मिएका बैकुण्ठ त्यत्तिकै बैकुण्ठ मानन्धर भएका होइनन् । उनले गरेको मेहेनत, खेलप्रतिको भीष्मप्रतिज्ञा, लगावको कथा लामो छ । मनमा जसरी पनि धावक बन्ने अठोट थियो । भोलि के पाइएला वा नपाइएला भनेर कहिल्यै सोचेनन् । लगातार मेहनत गर्दै गए । दौडिँदै गएँ । सफलता पाउँदै गए ।
त्यसबेला बैकुण्ठले दैनिक दुई पटक अभ्यास गर्थे । बिहान ५ बजेपछि लगातार २–३ घण्टा अभ्यासमा जोतिन्थे । त्यसपछि दिउँसो २ बजे रंगशाला पुग्थे । अनि फेरि अभ्यासमा जुट्थे । त्यसकै फल हो– खेल छाडेको वर्षौंसम्म पनि उनलाई सम्मान गर्नेहरु बग्रेल्ती छन् । उनकै शब्दमा भन्ने हो भने अहिले लगानीको ब्याज पाकिरहेको छ ।
“मजस्ता खेलाडी यहाँ धेरै छन् तर मजति सम्मान कुनै खेलाडीले पाएका छैनन्,” उनी भन्छन्, “मानौं मैले लगानी गरेको थिएँ, अहिले ब्याज खाइरहेको छु । त्योभन्दा ठूलो कुरा मेरो लागि अरु केही छैन । त्यतिबेला राजा वीरेन्द्रको हौसलाले पनि मलाई बैकुण्ठ बनाएको हो ।”
एथ्लेटिक्समा वर्षाैं लगानी र मेहनत गरेपछि मात्रै नतिजा देखिने भएकाले कीर्तिमान बनाउन दसौं वर्ष लाग्न सक्छ । दुई–चार वर्ष दौडनासाथ ‘अब भएन’ भनेर अर्को विकल्प खोज्न नहुने सुझाव उनी दिन्छन् ।
बैकुण्ठले पाएका सम्मान पत्रको चाङ लगाउने हो भने एक ट्रक पुग्छ । यसलाई उनी मेहनतबाट प्राप्त फलको विम्ब मान्छन् । “मैले राजादेखि हरेक नेपालीबाट सम्मान पाएको छु । घरमा सम्मान, कदरपत्रहरु हेरेर कहिलेकाहीँ टोलाउने गर्छु,” भन्छन्, “साँच्चिकै मैले देशका लागि केही गरेछु ।”
मानन्धरले गोर्खा दक्षिणबाहुदेखि लिएर अनगिन्ती पुरस्कार पाएका छन् । यसमा राष्ट्रियदेखि अन्तर्राष्ट्रियसम्मका पर्छन् ।
खेलकुद सुरुवात
मध्यम परिवारमा जन्मिएका बैकुण्ठले सानै उमेरमा खेलप्रति रुचि राखे तर उनलाई खेलाडी बन्छु भन्ने लागेकै थिएन । तर, मरुहिटीस्थित शान्ति निकुञ्ज माध्यमिक विद्यालयमा पढ्दा–पढ्दै उनी एथलेटिक्स खेलमा लागे ।
“मलाई यस्तो खेलाडी बनुँला भन्ने पटक्कै थिएन तर स्कुलमा हुने दौड प्रतियोगितामा भाग लिँदालिँदै एथलेटिक्समा लागें,” उनले सम्झिए, “२०२५ सालमा अन्तरस्कुल प्रतियोगितामा पहिलो भएपछि मलाई झनै प्रेरणा मिल्यो ।” पछि उनले त्यही विद्यालयबाट २०२६ सालमा एसएलसी उत्तीर्ण गरे ।
सुरुमा उनलाई दौडमा लाग्न परिवारको साथ पटक्कै थिएन । परिवारले थाहा पाउने डरले भागीभागी, लुकीलुकी दौड प्रतियोगिताहरुमा भाग लिए ।
“बुबाआमाले पटक्कै स्वीकार्नु भएन । खेलाडी बनाउनु भनेको छोराछोरी बिगार्नु हो भन्ने बुझाइ थियो । त्यतिबेला टोल छिमेकमा खेलाडीको बाआमा भनेर गर्व गर्न सक्ने अवस्था पनि थिएन । तर बाआमा खुसी भएनन् भनेर मैले दौडनचाहिँ छोडिनँ,” उनले भने ।
०२५ मा टुडिखेलमा आयोजित अन्तरस्कुल एथलेटिक्स प्रतियोगितामा पहिलो भएपछि प्रशिक्षकहरु लक्ष्मण् विक्रम शाह र मधु शमशेर राणाबाट उनले प्रशिक्षण लिने मौका पाए । लगत्तै २०२७ सालमा उनी राष्ट्रिय च्याम्पियन बने । भोलिपल्टै गोरखापत्रमा फोटोसहितको समाचार छापिएको देखेपछि बा–आमा खुसी भएर आफूलाई समर्थन गरेको उनलाई अहिलेजस्तै लाग्छ ।
उनी सम्झन्छन्, “त्यसबेलासम्म दौडेर केही हुन्न भन्ने बा–आमा पत्रिकामा नाम आउँदा त दंग, त्यसपछि त म खुलेरै दौडमा लागें ।”
घरबाट खेल्न अनुमति पाएपछि बैकुण्ठले नेपालको एथलेटिक्समा एकछत्र राज गरे । १९८९ मा पाकिस्तानको चौथो सागमा तेस्रो भएपछि भने उनले राष्ट्रिय÷अन्तर्राष्ट्रिय खेलमा सहभागिता जनाएनन् । “त्यहाँ २ः२१ः०२ घण्टामा दौड पूरा गरें तर मैले तेस्रो स्थानमा चित्त बुझाउनु प¥यो । त्यसपछि मलाई खेल्न गाह्रो भयो । मैले राष्ट्रिय तथा अन्तर्राष्ट्रिय खेल खेल्न छाडें ।”
बाल्यकाल दौडेरै बित्यो
आठ दाजुभाइमा माइला बैकुण्ठको बाल्यकाल पनि दौडेरै बित्यो । घरमा चियापसल भएकाले चिनी, चियापत्ती किन्न जाँदा पनि उनी धेरै दौडिए । त्यसमाथि आठ दाजुभाइमध्ये सबैभन्दा बलियो भएकाले घरको काममा पनि निकै दौडिए ।
घरमा चिया पसल थियो । बा–आमाले रोटी, चिया बेच्थे । त्यतिबेला कालिमाटीमा उनीहरुको मात्र पसल थियो । चियाका लागि चिनी किनिरहनु पर्ने । उनी चिनी लिनै दौडेर हनुमानढोका पुग्थे । कतिपटक ताप्केमा पानी राखेर उनी दौडिँदै चियापत्ती लिन बसन्तपुर जान्थे । कहिलेकाहीँ त उनी पसल आइपुग्दा पानीसमेत तातिएको हुँदैनथ्यो ।
पहिलो अन्तर्राष्ट्रिय अनुभव
बैकुण्ठले पहिलोपटक ०३० मा विदेश जाने मौका पाए । त्यसपछि उनको विदेश पानीपँधेरो जस्तै भयो ।
“राष्ट्रिय च्याम्पियन बनेपछि ०३० सालमा पहिलो पटक विदेश जान पाँए । मेरो लागि ठूलो कुरा थियो,” उनले सम्झिए, “म अंग्रेजीमा राम्रो । खेलमा पनि राम्रो गर्दै थिएँ । त्यसैले फिलिपिन्स जाने मौका पाएँ । हामीले त्यहाँ गन्जी र पाँच रुपैयाँ पर्ने टेन्ट जुत्ता लगाएर दौडिएका थियौं ।”
फिलिपिन्सको पहिलो ‘एसियन ट्र्याक एन्ड फिल्ड च्याम्पियनसिप’मा सहभागी हुन नेपालबाट चार खेलाडी गएका थिए । त्यो नेपालको पहिलो अन्तर्राष्ट्रिय प्रतियोगिता थियो । जितबहादुर केसी त त्यहाँ खाली खुट्टा दौडिएका थिए । नेपाली खेलाडीमध्ये जितबहादुर सबैभन्दा राम्रा थिए । जितबहादुर त्यहाँ तेस्रो भए भने बैकुण्ठ पाँचौं । बैकुण्ठले जितका लागि अनेकौं रणनीति अपनाए, जसलाई उनी यसरी सम्झन्छन् :
“मैले सधैं जितबहादुरभन्दा म राम्रो भन्थें । मैले जितबहादुरलाई र दौड जित्न अनेकौं प्रयास गरें, त्यहाँ विभिन्न देशका धावक थिए । मभन्दा जितबहादुरको पर्फमेन्स राम्रो थियो । त्यसैले मैले एउटा उपाय अपनाएँ । पिलिपिन्सको १२ बजेको गर्मीमा दौडनुपर्ने थियो । सुरुमा धेरै दौडेर सबैलाई गर्मीमा पछि बनाउने सोचें । दौड सुरु भयो । सुरुका १० मिनट बेपत्तासँग दौडिएँ । १०–१२ किलोमिटर दौडिएपछि हेर्दा ट्र्याकमा कोही खेलाडी पनि देखिएनन् । पछि जितबहादुरले मलाई भेट्टाए । त्यसपछि को–को आउँदै छन् भनेर सोधें । जितबहादुरको कुरा सुनेर थाहा पाएँ–प्रायः सबै दौड छाडेर गइसकेछन् । म बेपत्ता दौडिएको देखेर सबैले हरेश खाएछन् । तर, अन्तिममा जापानीहरुले दौड जिते, जितबहादुर तेस्रो भए । जितबहादुरले जितेको त्यो नेपालको पहिलो अन्तर्राष्ट्रिय पदक थियो ।”
घरायसी समस्याले गाँजेपछि बैकुण्ठले ०३५–३६ सालतिर खेल छाड्ने सोचेका पनि थिए । उनकी आमा बिरामी थिइन् । त्यत्ति नै बेला सेनाले उनलाई जागिर दिएर टेको दियो । त्यसपछि उनले केही समय खेल छाडे, ०३८ सालमा राष्ट्रिय खेल खेल्न पाएनन् । उनी छनोट खेलमै सहभागी भएनन् । त्यसपछि उनले एक्लै ट्रायल दिएर भए पनि खेल्न दिन अनुरोध गरे तर पाएनन् । बरु पाकिस्तानमा खेल्न पाए र गए । अभ्यासबिनै दौडिँदा हार्ने र हारेपछि ओलम्पिक÷सागमा खेल्न नपाउने भनेर उनलाई अन्तर्राष्ट्रिय खेल खेल्न पाकिस्तान पठाइएको थियो । पाकिस्तानमा १० हजार मिटरको दौडमा उनी दोस्रो भए ।
ओलम्पिक यात्रा
लगातार ४ पटक ओलम्पिकमा प्रतिनिधित्व गर्ने नेपालको एक्लो खेलाडी बैकुण्ठको ओलम्पिक यात्रा पनि निकै रोमान्चक छ । त्यसमध्ये पहिलो सन् १९७६ (मोन्ट्रियल–क्यानडा) को ओलम्पिक उनलाई धेरै सम्झना आउँछ ।
“पहिलो पटक ओलम्पिक खेल्दा मैले गन्जी लगाएर दौडिएँ,” उनले स्मरण गर्दै भने, “त्यो ओलम्पिकमा मैले गन्जीमा साइनपेनले नेपाल लेखेको थिएँ । सँगै गएका अर्का खेलाडी अशोक श्रेष्ठले गन्जीमा नेपाल लेखिदिएका थिए । त्यसबेला २ः३०ः०७ घण्टामा दौड पूरा गर्दै म ५० औं स्थानमा आएँ ।”
तर, बैकुण्ठलाई क्यानडाको ओलम्पिक खेलमा जानुअघिको अमेरिका यात्रा झनै स्मरणीय छ । क्यानडा जानुअघि ३ महिने अभ्यासका लागि अमेरिका जानुपर्ने थियो । उनलाई अमेरिका पठाइयो । काठमाडौंबाट दिल्ली गए तर दिल्लीमा उनको पार्सपोर्टबाहेक अरु केही थिएन । दिल्ली पुगेपछि बल्ल थाहा भयो– अमेरिका जान भिसा चाहिने रहेछ । आफू ओलम्पिक खेल्न जान लागेको खेलाडी भएको बताएपछि उनी दिल्लीबाट अमेरिका जान पाए ।
अमेरिका पुगेपछि बल्ल उनलाई गाह्रो भयो । पहिलो कुरा त भिसाबिनै गएकोमा विमानस्थलमै रोकिए । उनीसँग कुनै चिठी थिएन । राष्ट्रिय खेलकुद परिषद्लाई नेपाल घुम्न आएका अमेरिकीको मौखिक आश्वासनको भरमा उनलाई त्यहाँ पठाइएको रहेछ । अमेरिकाको विमानस्थलमा अलपत्र परेपछि त्यहाँका केही स्थानीय टेलिभिजनहरुले समाचार बनाए । त्यसपछि मात्रै उनलाई भेट्न नेपाली राजदूत आए । अनि बल्ल ती व्यक्ति सामुन्ने आए, जसले नेपाल जाँदा सहयोग गर्छु भनेका थिए । उनी त्यतिबेला साथी उदय श्रेष्ठको रातो कोट मागेर ओलम्पिक खेल्न गएका थिए । उनीसँग एकजोर दौरा सुरुवाल, गन्जी र लगाइराखेको पाइन्टमात्र थियो । उनले कर्नल युनिभर्सिटीमा तीन महिना अभ्यास गरे । र, त्यहीँबाट ओलम्पिक खेल्न क्यानडा गए ।
पैसालाई महत्व दिँदा खेल पछाडि पर्यो
आफ्नो रेकर्ड ब्रेक नहुनुमा खेलाडीहरुको मेहनतलाई नै दोष दिन्छन् बैकुण्ठ । खेलाडीले खेलभन्दा पैसालाई महत्व दिँदा उनको मन पोल्छ ।
“हामीले त्यो बेला दौडेर कसरी राम्रो गर्ने भन्ने भावना राख्थ्यौं, आफ्नो खेललाई सुधार गर्न के–के गर्नुपर्छ भन्ने सोच्थ्यौं । तर, अहिलेका खेलाडीहरु दौडेर पैसा कमाउने सोच राख्छन्, अनि कसरी प्रगति हुन्छ ?” उनले भने, “यहाँ पैसाबिना कोही पनि दौडिँदैन । पैसाबिना कुनै प्रतियोगिता भए कुनै खेलाडी दौडिँदैनन्, ठोकुवा गरेर भन्छु । नयाँ खेलाडीले कसरी बैकुण्ठ मानन्धरको रेकर्ड ब्रेक गर्ने भनेर कहिल्यै सोचेनन् ।”
आफ्नो पालामा खुराक गतिलो नभए पनि दौडिनुपथ्र्यो, जुत्ता नभए पनि उफ्रिएर कुदुनुपथ्र्यो । अहिले सुविधा अनेकन् छन्, वैज्ञानिक सिकाइ छ र पनि कसैले उनको रेकर्ड तोड्न सकेनन् । उनलाई यही कुरामा दुःख लाग्छ ।
नयाँ खेलाडीले आफ्नो सुझाव नमान्दा उनलाई चित्त दुख्छ । भन्छन्, “नयाँ खेलाडीले हाम्रो सुझाव लिन नचाहँदा बेकारमै सुझाएछु जस्तो लाग्छ । आजकलका युवा खेलाडीहरु हामीलाई आउटडेटेड सम्झन्छन् ।”
बाँकी जीवन
कीर्तिमानी धावक बैकुण्ठको दैनिकी पहिलेभन्दा कम छैन । बिहानै उठेर रंगशाला आउने र आफ्नै उमेरका धावकसँग दौडिने गर्छन् । भन्छन्, “अचेल भेट्रानलाई सुझाव दिन्छु । नयाँ खेलाडीलाई हौसला दिन्छु । लागेको बानी छाड्न सकिएन, सधैं दौडिन्छु । आफ्नो स्वास्थ्यका लागि भए पनि यो जरुरी छ ।”
 
*सच्याइएको
तस्बिर :   
 ",entertainment
"
﻿फिल्मको पर्दामा हेरेर मन भर्नुपर्ने नायिकाहरु कुनै फेशनको र्‍याम्पमा क्याटवाक गर्दै आउँछन् भने पक्कै पनि सबैको ध्यान तानिनेछ । कायरा बुटिकले हरेक वर्ष झैं यसपटक पनि ‘कायरा रन वे फेशन शो’ गर्ने भएको छ । शोज स्टपरको रुपमा भने अहिलेका जल्दाबल्दा नायिकाहरु हुनेछन् । माघ २३ गते राजधानीको सिटी सेन्टरमा हुने चौथो संस्करणको फेशन शोमा चल्तीका १० नायिका र त्यति नै मोडल र्‍याम्पमा उत्रिने भएका छन् ।


शोमा रिमा विश्वकर्मा, निता ढुंगाना, वेनिशा हमाल, वर्षा राउत, वर्षा शिवाकोटी, सम्पदा बाँनिया, अशिष्मा नकर्मी, स्वस्तिमा खड्का र छुल्ठिम गुरुङ मुख्य आकर्षण हुनेछन् । एउटा फेशन शो हंगकंगमा समेत गरिसकेको कायराले पाचौं संस्करण भने लण्डनमा गर्ने भएको छ ।
शोका कोरियोग्राफर धिरज तण्डुकारको कोरियोग्राफीमा नायिका तथा मोडल र्‍याम्पमा देखिनेछन् । धिरजका अनुसार, मोडलहरु साडी, लेहेंगा र डिजाइनिङ सिक्वेन्समा र्‍याम्पमा उत्रने छन् भने नायिकाहरु मिक्सम्याक्स सिक्वेन्समा देखिनेछन् ।
कार्यक्रममा मन्त्र व्याण्डको लाइभ प्रस्तुति रहनेछ भने गायकद्वय युवराज चौलागाई र बादल प्रसाईले गीतमार्फत् र कमेडियन महादेव त्रिपाठीको हाँस्य प्रस्तुतिले मनोरन्जन दिलाउनेछन् ।",entertainment
"
﻿लामो समयदेखि हास्य कलाकारितामा जमेका दीपकराज गिरीले एक्कासि चल्तीको टेलिशृंखला ‘तीतो सत्य’ निर्माण बन्द गरे । कतिले यसलाई आर्थिक कारणको रूपमा अथ्र्याए भने कतिपयले गुणस्तर खस्किनुलाई कारण माने । विभिन्न सामाजिक विषयवस्तुलाई केन्द्रीय कथा बनाएर निर्माण गरिँदै आएको ‘तीतो सत्य’का कलाकारले अहिलेसम्म पारिश्रमिक नै नपाएका हल्ला पनि चलिरहेका छन् । यी र यस्तै विषयमा गिरीलाई बाह्रखरीका लागि कमलकुमार बस्नेतले तीता लाग्ने केही प्रश्न सोधेका छन्  :
लोकप्रिय हास्य टेलिशृंखला ‘तीतो सत्य’ अहिले बन्द छ । तपाईंले फेसबुकमै स्टाटस लेखेर यसबारे जानकारी दिनुभयो । बन्दै गर्नुपर्ने अवस्था कसरी आयो ?
बन्द हुनुका पछाडि दुइटा कारण छन् । एउटा कारण त कार्यक्रमको एउटै फम्र्याटले दर्शक वाक्क÷दिक्क भए । अर्को भनेको आर्थिक कारण हो । कलाकारले काम गरिसकेपछि पैसा पाउनुपर्छ । तर, यहाँ त्यस्तो भएन । कलाकारको इज्जत राख्न जानिएन । पैसाबिना कलाकारले सिर्जना गर्न पनि सक्दैन । जहाजमा चरा ठोक्किएपछि ‘सेफ ल्यान्डिङ’ गर्नुमै बुद्धिमानी हुन्छ । यस्तो अवस्थामा अगाडि बढाउनु भनेको दुर्घटना हुनु हो । त्यसैले सबैभन्दा राम्रो ‘सेफ ल्यान्डिङ’ गरेका हौं ।
‘तीतो सत्य’ बन्द भइसकेपछि पनि अझै धेरै कलाकारले पैसा पाएका छैनन् भन्ने खबर सुनिन्छ । सत्य के हो ?
कलाकारले पैसा पाएनन् भन्नु गलत हो । अझैसम्म पनि मैले आफूले पाउनुपर्ने पैसा पाएको छैन । तर, कलाकारहरुले पाउनुपर्ने पैसा व्यक्तिगत खाताबाट निकालेर दिएको छु । अहिलेसम्म कुनै पनि कलाकारलाई मैले मर्कामा पारेको छैन, कसैको पैसा खाएको छैन ।
एकाएक ‘तीतो सत्य’ बन्द भएपछि यसका कलाकारलाई व्यवस्थापन किन गर्नुभएन ? उनीहरुलाई अलपत्र किन पार्नुभयो ?
कार्यक्रम बन्द भइसकेपछि अहिले उहाँहरुलाई अन्य कार्यक्रममा काम नगर्नुस् भनेका छैनौं । उहाँहरु स्वतन्त्र हुनुहुन्छ । उहाँहरुले आफूले मन लागेको ठाउँमा काम गर्न पाउनुहुन्छ । मेरो हकमा भन्नुपर्दा म अहिले चलचित्रमा व्यस्त छु । खाली हात बसेको छैन । केही साथीहरुलाई सँगै लिएर पनि चलचित्रमा काम गरिरहेको छु । सबै कलाकारको आफ्नो स्वतन्त्रता भएकाले त्यस्तो समस्या होला जस्तो लाग्दैन ।
हाँस्य कार्यक्रमहरुमा जहिले पनि निर्माताहरुले मात्रै पैसा कमाउने र धनी हुने तर सँगै काम गर्ने कलाकारहरुले जहिले पनि न्यून पारिश्रमिकमा काम गर्नुपर्ने अवस्था छ । यस्तो कहिलेसम्म रहिरहन्छ ?
जसले लगानी गर्छ, उसले धेरै कमाउने कुरा स्वाभाविकै हो । टेलिशृंखला होस् वा फिल्म– हामीले लाखौं लगानी गरेका हुन्छौं । लगानी गरेपछि राम्रो भयो भने धेरै कमाइन्छ नै, यहाँ त्यस्तै भएको हो । फिल्ममा ६० लाख रुपैयाँ लगानी गर्ने अनि सबै कलाकारलाई तीन–तीन लाख रुपैयाँ दिएर लगानी डुबाउने कुरा हुँदैन । त्यसैले निर्माताले धेरै कमायो, कलाकारलाई पैसा कम दियो भनेर आरोप लगाउनु गलत हो । कलाकारले बजारमा चलेको मूल्य पाएकै छन् ।
अन्य निर्माताको कुरा सुन्नुभयो भने त सित्तैमा काम गरेजस्तो पनि देखिएला । तर, कलाकारहरुले जति पैसा पाउनुपर्ने हो, त्यति नै पाइसक्नुभएको छ । मैले आफ्नै खाताबाट दिएको छु । कलाकारहरु आफूले चाहेको ठाउँमा काम गर्न सक्छन्, विकल्प धेरै छन् ।
बुझ्नेहरु भन्छन्– कलाकारहरुलाई निश्चित सेयर दिएर उनीहरुलाई आर्थिक रूपमा बलियो बनाउनेतिरभन्दा आफूले मात्रै कमाउने बाटोमा लाग्नुभयो । किन ?
त्यसरी बुझ्नु हुँदैन । चलचित्रको हकमा जति पनि कलाकारहरु हुनुहुन्छ, उहाँहरुले पारिश्रमिक लिनुहुन्छ । कतिपयले सेयर लिनुहुन्छ । मैले कसैलाई पनि नराम्रो होस् भनेर अहिलेसम्म काम गरेको छैन । सबै कलाकार समान छौं र सबै आर्थिक रूपमा सबल हुनुपर्छ भन्ने मेरो मान्यता हो । त्यसैले चाहे चलचित्र होस्, चाहे टेलिशृंखला– पारिश्रमिकका हिसाबले मैले समान व्यवहार गरेको छु ।
अर्को कुरा– कलाकारले पनि आफूलाई सेयर पाउने हैसियतमा पुर्याउनुपर्छ । एकछिन कार्यक्रममा देखिँदैमा सेयर लिन थाले त बिग्रिएला नि फेरि । त्यो अवस्था आयो भने गुडबाइ भन्नुपर्छ । आफू बिकाउ कलाकार भएपछि मात्रै सेयरको कुरा हुन्छ । सुरुमा ‘दीपक दाइ, मलाई यो रोल चाहियो’ पनि भन्ने अनि सेयर पनि चाहियो भन्ने हो भने त गडबड भैगो नि !
तपाईले धेरै कलाकारलाई ‘युज एन्ड थ्रो’ गर्नुहुन्छ रे ! दिनेश डीसी, सीताराम कट्टेल (धुर्मुस)लगायत कलाकारलाई पनि त्यसै गर्नुभयो रे ! किन ?
म जहिले पनि कलाकारलाई राम्रो होस् भन्ने मान्छे हुँ । व्यक्तिगत सम्बन्ध र व्यवसायलाई एकैसाथ मिलाएर लैजाने कलाकार ममात्रै हुँ । मैले कसैलाई पनि व्यक्तिगत सम्बन्धका आधारमा न त काम दिएँ, न त पैसाको मामिलामा कसैलाई धोका दिएँ । तपाईं बुझ्न सक्नुहुन्छ । सबैसँग मेरो राम्रो सम्बन्ध छ । ‘युज एन्ड थ्रो’ गर्ने भन्ने कुरै छैन । म सुरुदेखि नै सीतारामजीसँग काम गर्दै आएको छु । अहिले पनि गरिरहेको छु । कतिपय प्रोजेक्टमा उहाँलाई सेयर दिएरै पनि काम भएका छन् ।
‘तीतो सत्य’को गुणस्तरमा ह्रास आएका कारण तपाईं अचेल त्यति देखिनुहुन्न, हो ?
एउटा कारण त्यो पनि हो । एउटै कलाकार लगातार आयो भने दर्शकका लागि पनि दिक्क लाग्ने हुन्छ । नयाँ चिज केही गर्न सकिएको छैन । अनुहार देखाउनमात्रै आउने कुरा पनि भएन । त्यसबाट जोगिन पनि हो । म टेलिभिजनमा नआएको दुई वर्ष जति भयो तर अब फेरि टेलिभिजनमा आउन्नँ भन्ने होइन । पहिलेका कलाकारजस्तै मैले पनि केही समय ‘ब्रेक’ लिएको हुँ । टेलिभिजनमा धेरै देखिँदा लोकप्रियतामा ह्रास आएपछि धेरै कलाकारले ब्रेक लिएका छौं ।
तपाईं आफू त आर्थिक र पारिवारिक रूपमा सेटल हुनुभयो तर तपाईंकी सर्वकालीन सहकर्मी दीपाश्री निरौला दुवै हिसाबमा सेटल हुन सक्नुभएको छैन । सँगसँगै तपाईहरुबीचको सम्बन्धबारे पनि बजारमा कुरा चलिरहन्छ । यसलाई कसरी लिनुहुन्छ ?
सहकार्यका लागि एक–आपसमा प्रेम आवश्यक छ । जबसम्म प्रेम हुँदैन, तबसम्म काम गर्न सकिन्न । जबसम्म कसैको जिन्दगीमा असर नपर्ने गरी काम गर्न सकिन्छ, त्यहाँसम्म जाने हो । जीवनमा कसैलाई हानि नगरी अघि बढ्नुपर्छ । यस्तो सहकार्य सरल छैन । यो निकै कठोर सहकार्य हो । अब यसलाई कसले के नाम दिन्छ, त्यसका पछि लाग्न जरुरी लाग्दैन । विवाह नै सेटलमेन्ट हो भन्ने पनि होइन । दीपाजी ६० वर्ष पुग्या पनि होइन । अझै पनि समय छ ।
हास्यप्रधान फिल्मलाई पनि २–३ घण्टाको सिरियलजस्तो बनाउनुहुन्छ भन्ने समीक्षकको आरोप छ । त्यसमाथि नाम चलेका ‘हिट’ कलाकारमात्रै लिनुहुन्छ । किन ?
हिट कलाकारलाई लिएर फिल्म चल्छ भन्नेमा म विश्वास गर्दिनँ । फिल्मको कथावस्तु राम्रो भए जस्तो फिल्म पनि चल्छ । अब जहाँसम्म हिट कलाकारको कुरा छ, त्यो भनेको हिट कलाकारले नै अभिनय राम्रो गर्छन् भन्ने हो । पहिले टेलिभिजनका कलाकार फिल्ममा चल्दैनन् भन्ने थियो । मैले सबै आउनुहोस्, काम गरौं भनें । यस्त चलचित्र सबैले मन पराइदिनु भयो । त्यो मैले च्यालेन्ज लिएँ र सफल भएँ पनि । कलाकारले भन्दा पनि फिल्मको कथावस्तु र प्रस्तुतिले दर्शक आउने हुन् । रह्यो– फिल्म र टेलिसिरियलको कुरा, त्यसको उत्तर त दर्शकले दिइसक्नुभएको छ ।",entertainment
"
﻿ओस्कारमा नोमिनेशन भएको फिल्म क्याराभानका अभिनेता थिन्ले लोण्डुपको आइतबार निधन भएको छ। 

घोडामा डोल्पा सदरमुकाम दुनैबाट छिप्का जाँदै गर्दा थिन्लेको घोडालाई खच्चडले धक्का दिएपछि उनी  घोडासँगै लडेका थिए। 

घोडाको घटनास्थलमै मृत्यु भए पनि थिन्ले जिवितै थिए। केही पर्यटकले उनलाई लडेको देखेपछि छिप्का ल्याएका थिए। उपचारको लागि हेलिकप्टरमा काठमाडौं ल्याउने तयारी हुँदै गर्दा साँझ साढे ५ बजेतिर थिन्लेको निधन भयो । अहिले उनको शव डोल्पाको छिप्कामा राखिएको  स्थानीय तथा डोल्पो सोसाइटीका म्यानेजर पेमा वाङछेन डो...",entertainment
"
﻿फाइल तस्वीर


	विनाशकारी भूकम्पको एक वर्षपछि विद्यालय पुनःनिर्माणको औपचारिक शुभारम्भ भए पनि यो वर्षका लागि विद्यमान अस्थायी सिकाइ केन्द्रको स्तरोन्नतिमा चित्त बुझाउनुपर्ने भएको छ। 

	क्षतिग्रस्त विद्यालयमा नयाँ पक्की भवन निर्माणका लागि ढाँचा तयार भए पनि रकम निकासा हुन बाँकी रहेको तथा त्यस्ता भवन बनाउन केही वर्ष लाग्ने भएकाले त्यस अवधिमा अस्थायी सिकाइ केन्द्रमै विद्यार्थीले पढ्नुपर्नेछ। 
	
	संयुक्त राष्ट्रसङ्घीय बालकोष (युनिसेफ) को तथ्याङ्कअनुसार भूकम्प प्रभावित क्षेत्रका १६ लाख बालबा...",entertainment
"
﻿२०४१ सालमा राजा वीरेन्द्रको मध्यपश्चिमाञ्चल भ्रमणका क्रममा रोल्पाका स्थानीयले गाँजा खेतीमाथि लागेको सरकारी प्रतिबन्ध हट्नुपर्ने माग राखे।

	गुणस्तरीय गाँजा उत्पादन हुने उक्त क्षेत्रमा अमेरिकी दबाबका कारण एक दशकअघि लागेको प्रतिबन्धका कारण स्थानीय बेखुस थिए। अन्न उत्पादनका लागि खेतीयोग्य जमीनको अभाव थियो। चरम गरिबीको मारमा परेको उक्त क्षेत्र उग्र कम्युनिष्टहरुको पकडमा आएको थियो। 

	राजाको सवारीका क्रममा तत्कालीन प्रशासक तथा राप्ती एकीकृत विकास परियोजना प्रमुख खेमराज नेपालले गाँजाबाट औषधि उत...",entertainment
