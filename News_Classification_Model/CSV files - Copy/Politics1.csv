text,category
"﻿राजविराज, २१ फागुन । संयुक्त लोतकतान्त्रिक मधेशी मोर्चा र नेकपा एमाले बीच मुठभेडको अवस्था आउनसक्ने सम्भाव्यतालाई मध्यनजर गर्दै सप्तरी सदरमुकाम राजविराजमा सुरक्षा व्यवस्था कडा पारिएको छ ।
आगामी फागुन २३ गते नेकपा एमालेले राजविराजमा आयोजना गर्न लागेको तराई मधेस लक्षित मेची महाकाली राष्ट्रिय अभियानलाई विफल पार्न संयुक्त लोकतान्त्रिक मधेशी मोर्चा व्यापक तयारीका साथ उत्रेका हुन् । नेकपा एमालेले पार्टी अध्यक्ष एवम् पूर्व प्रधानमन्त्री केपी शर्मा ओलीको प्रमुख आतिथ्यमा आयोजना हुन लागेको कार्यक्रमलाई सफल पार्न प्रचार–प्रचारका साथै तयारीमा जुटेपछि संयुक्त लोकतान्त्रिक मधेशी मोर्चा भने उक्त कार्यक्रमलाई विथोल्नकालागि सशक्त रुपमा अघि बढेका छन् । 
यसअघि शुक्रवार मात्र राजविराज नगरपालिका वडा नम्वर– १ स्थित हटियामा मोर्चाका कार्यकर्ताहरुले एमालेका सप्तरी जिल्ला उप–सचिव प्रतापनारायण चौधरीलाई कालोमोसो दलेका छन् । जिल्ला विकास समितिका पूर्व सदस्य समेत रहिसकेका चौधरीलाई मोर्चाका युवा विद्यार्थीहरुले राजविराज स्थित माछा हटिया नजिक घेरेर कालोमोसो दलेका छन् ।
यस्तै शुक्रवारै अभियानको तयारीका क्रममा गृह जिल्ला आएकी एमालेकी सांसद रञ्जु कुमारी झा चढेको सरकारी गाडीमा संयुक्त लोकतान्त्रिक मधेशी मोर्चाका कार्यकर्ताहरुले ढुङ्गामुढा गरेका छन् । महिला बालबालिका तथा ज्येष्ठ नागरिक संसदीय समितिकी सभापति समेत रहेकी झाको गाडीमा सामान्य क्षती पुगेको जनाईएको छ ।
यसै क्रममा अभियानकालागि तयार पार्दै गरेको नेकपा एमालेको चुनाव चिन्ह सूर्य अंकित झण्डा समेत खोसेर मोर्चाका कार्यकर्ताहरुले जलाएका छन् । एमाले विरुद्ध मोर्चा सशक्त रुपमा उत्रेपछि एमाले समेत शक्ति सञ्चय गरी जसरी भए पनि कार्यक्रम आयोजना गरेरै छाड्ने हिसाबले तयारी भईरहेको एमाले श्रोतले जनाएको छ । यद्यपी सडकमा मोर्चाको सशक्त उपस्थितिका एमालेको मेची महाकाली अभियानको प्रचार–प्रसार भने शिथिल भएको छ ।
मोर्चा र एमाले बीच मुठभेड हुनसक्ने सम्भावना भने उतिक्कै बढ्दै गएको छ । जिल्लामा अप्रिय घटना हुन नदिन नेपाल प्रहरी र सशस्त्र प्रहरीको टोली सदरमुकाम राजविराजको विभिन्न चौक तथा सडकहरुमा व्यापक संख्यामा परिचालन गरिएको छ ।
राजविराज जाऔं, कालो झण्डासहित विरोध प्रदर्शन गरांै’ भन्ने नाराका साथ आगामी २३ गते संयुक्त लोकतान्त्रिक मधेशी मोर्चाले वृहत प्रदर्शन गर्ने तयारीमा जुटेका छन् । मधेश र मधेशीलाई होच्याउने मधेश विरोधी विष वमन गर्ने एमाले नेता ओलीको कार्यक्रम विफल तुल्याउन मोर्चाले फागुन १९ गतेदेखि भण्डाफोर अभिायनको प्रचार प्रसार तथा तत्कालीन ओली नेतृत्वको सरकारले मधेशमा गरेका नरसंहार गरेको स्मरण गर्दै कार्यक्रमलाई सशक्त रुपमा अगाडि बढाउने निर्णय गर्दै अगाडि बढेका छन् ।
विरोध स्वरुप आ–आफनो घर तथा सवारी साधनहरुमा कालो झण्डा बाँधेर विरोध प्रदर्शन गर्ने, फाल्गुन १९ गतेदेखि विभिन्न गा.वि.स. तथा प्रमुख हटिया वजारहरुमा कोण सभा सञ्चालन गरी भण्डाफोर अभियान सञ्चालन गर्ने निर्णय गरेको छ । फाल्गुन २२ गते सप्तरीको प्रमुख स्थान कञ्चनपुर, भारदह, हनुमाननगर, राजविराज, सखडा, पत्थरगडा, पातो, रुपनी, कठौना, विष्णुपुर र वोदे वर्साईन सहितको स्थानहरुमा मसाल जुलुस प्रदर्शन गर्ने निर्णय मोर्चाले फागुन १८ गतेको बैठकले नै गरिसकेको मोर्चाका सप्तरीका संयोजक दिनेश कुमार यादवले जानकारी दिएका छन् ।
उनका अनुसार ओलीको प्रमुख आतिथ्यमा आयोजना हुन लागेको अभियानलाई लक्षित गर्दै फाल्गुन २३ गते सप्तरी जिल्लामा चक्का जाम गर्ने घोषणा गरिएको छ । सोही दिन कञ्चनपुर, भारदह, राजविराज र रुपनीमा विहानैदेखि लाठी जुलुस प्रदर्शन गर्ने, तत्कालीन के.पी शर्मा ओली नेतृत्वको सरकारले मधेशमा गरेका नरसंहार तथा विभत्स हत्याका ठाउँठाउँमा फोटोसहितको व्यानर झुण्डयाउने कार्यक्रम रहेको मोर्चाका जिल्ला संयोजक यादवले बताए ।
व्यापक तयारीकासाथ गाउँगाउँबाट सर्वसाधारण जनताको सहभागीता गराउने उद्देश्यले मोर्चा आवद्ध राजनीतिक पार्टीका अधिकांश केन्द्रीय तथा जिल्ला नेताहरु गाउँ केन्द्रीत भएका छन् । मोर्चाका युवा नेताहरु भने आवश्यक तयारीकासाथ सदरमुकाम राजविराजमा विहानैदेखि मोटरसाइकल र्याली गरिरहेका छन् ।",politic
"﻿वीरगञ्ज, २१ फागुन । संयुक्त लोकतान्त्रिक मधेसी मोर्चा पर्साको शनिवार बसेको बैठकले विभिन्न दुई सुत्रीय निर्णय गरेको छ ।
संघीय समाजवादी फोरम नेपाल पर्साका अध्यक्ष प्रदीप यादवको अध्यक्षतामा बसेको बैठकले यही फागुन २३ गते बाराको जितपुरमा वृहत मोटरसाइकल ¥याली र फागुन २४ गते वीरगञ्जमा वृहत लाठी जुलुस निकाल्ने निर्णय गरेको हो । संदसमा दर्ता रहेको संशोधन प्रस्तावलाई परिमाजर्नसहित पारित गराउन दवाब दिने उदेश्यले वृहत मोटरसाईकल ¥याली र लाठी जुलुस निकालिने निर्णय गरिएको अध्यक्ष यादवले जानकारी दिएका छन् ।
मधेसी मोर्चाको पुर्व घोषित कार्यक्रम अन्तरगत भण्डाफोर कार्यक्रम अन्तरर्गत फागुन २३ गते बारा–पर्साको विभिन्न गाउँ तथा सहरबाट मोर्चाको अगुवाईमा वृहत जुलुस निकाली दिउँसो ३ बजे जितपुरको गढिमाई मन्दिरमा भेला भई पछि मोटरसाइकल ¥याली निकालिने योजना रहेको बताएका छन् । मधेसी जनताको अधिकार दिन नमानेका ठुला तीन दलको भण्डा फोर गर्दै जितपुरमा मोटरसाइकल निकालिने अध्यक्ष यादवले जानकारी दिए । यस्तै फागुन २४ गते पर्साको विभिन्न गाउँ तथा उपमहानगरपालिका र नगरपालिकाबाट आएका मोर्चका नेता कार्यकर्ता तथा सर्वसाधाणर वीरगन्जको घण्टाघर चोकमा भेला भई वृहत लाठि जुलुश निकालिने अध्यक्ष यादवले बताए । मधेसी जनताको अधिकार दिन नमानेका ठुला तीन दलको भण्डा फोर गर्दै जितपुरमा मोटरसाइकल निकालिने अध्यक्ष यादवले जानकारी दिए । यस्तै फागुन २४ गते पर्साको विभिन्न गाउँ तथा उपमहानगरपालिका र नगरपालिकाबाट आएका मोर्चका नेता कार्यकर्ता तथा सर्वसाधाणर वीरगन्जको घण्टाघर चोकमा भेला भई वृहत लाठि जुलुश निकालिने अध्यक्ष यादवले बताए ।
संघीय समाजवादी फोरम नेपाल पर्साका अध्यक्ष प्रदीप यादवको अध्यक्षतामा बसेको बैठकमा तमलोपाका महामन्त्री जितेन्द्र सोनल ,नेपाल सद्भावना पार्टीका महासचिव शिवप्रसाद पटेल, तमलोपा पर्साका अध्यक्ष पुरुषोत्तमलाल झा, राष्ट्रिय मधेस समाजवादी पार्टी पर्साका अध्यक्ष प्रेम बाबु पटेल, तराई मधेस सदभावना पार्टी पर्साका अध्यक्ष वीरेन्द्र यादव,नेपाल सद्भावना पार्टी पर्साका अध्यक्ष कृष्ण पटेल,  मधेसी जनअधिकार फोरम गणतान्त्रिक पर्साका अध्यक्ष मुस्तकिम अन्सारी लगायतको सहभागिता थिया े।",politic
"﻿वीरगञ्ज, २१ फागुन । नेकपा एमालेद्वारा मेची महाकाली अभियानको तयारीकालागि पर्सा जिल्लाको मिलनचोकमा शनिवार हुने भनिएको कार्यक्रम मधेशी मोर्चाको व्यापक विरोध पछि रोकिएको छ ।
पर्सा जिल्लाको मिलनचोकमा एमाले सांसद बिचारी यादवसँगै अन्य सांसद र नेताहरूको कार्यक्रम तय थियो । यद्यपी मधेशी मोर्चाका कार्यकर्ताहरूले बिहानैदेखि मिलनचोक आफ्नो कब्जामा लिएका थिए । बाटोमा टायर बालेर एमाले विरूद्ध चर्कोनाराबाजी गरे पछि एमालेका सांसदहरू कार्यक्रममा उपस्थित भएनन् ।
मोर्चाका नेता एवंम संघीय समाजवादी फोरम नेपाल पर्साको अध्यक्ष प्रदिप यादवले एमालेको कुनै कार्यक्रम पर्सा जिल्लामा हुन नदिने स्पष्ट गरेका छन् । मेची महाकाली अभियानसँग सम्बन्धित कुनै कार्यक्रम नहुने मोर्चाको रणनीति रहेको उनले जानकारी दिएका छन् ।",politic
"﻿राजविराज, २१ फागुन । आगामी फागुन २३ गते नेकपा एमालेले राजविराजमा आयोजना गर्न लागेको तराई मधेस लक्षित मेची महाकाली राष्ट्रिय अभियानलाई कुनै प्रकारको सहयोग नगर्ने भनी टेन्ट तथा साउण्ड व्यवसायीले घोषणा गरेका छन् ।
नेकपा एमालेले पार्टी अध्यक्ष एवम् पूर्व प्रधानमन्त्री केपी शर्मा ओलीको प्रमुख आतिथ्यमा आयोजना हुन लागेको कार्यक्रमलाई विफल पार्न संयुक्त लोकतान्त्रिक मधेशी मोर्चा जुटेपछि टेन्ट व्यवसायी कुनै पनि सहयोग नगर्ने घोषणा गरेका हुन् । राजविराज स्थित राजरंगशालामा आयोजना हुन लागेको कार्यक्रमकालागि टेन्ट डेकोरेशन र साउण्ड सिस्टमकालागि कृष्णा टेन्ट हाउसले जिम्मा लिए पनि संयुक्त लोकतान्त्रिक मधेशी मोर्चाले गरेको आग्रह र नेकपा एमालेको मधेश विरोधी क्रियाकलाप समेतलाई मध्यनजर गर्दै आफुले एमालेलाई बैना रकम फिर्ता गरिदिएको कृष्णा टेन्ट हाउसका प्रोप्राइटर राजकुमार यादवले जानकारी दिए । मोर्चा मधेशी जनताकालागि आन्दोलनरत रहेको अवस्थामा आग्रहलाई बेवास्ता गर्न सकिने अवस्था नरहेको बताउँदै उनले न्यूज टुडेसँग भने ‘हामी पनि यही समाजका हौं, मोर्चाले हामीलाई टेन्ट सम्वन्धि कुनै पनि सामान दिएर नगर्न आग्रह ग¥यो, सोही अनुरुप एमालेबाट लिएको रकम पनि फिर्ता गरिदिएँ ।’
अभियान प्रयोजनकालागि कुनै पनि सामग्री एमालेलाई वर्तमान अवस्थामा सहयोग गर्नु वा भाडा दिनु चुनौतीपूर्ण रहेकोले आफुहरुले उक्त कार्यक्रममा सहयोग नगर्ने निष्कर्षमा पुगेको अर्का एक टेन्ट व्यवसायीले बताए । यता अन्य व्यवसायीले समेत एमालेको उक्त अभियानमा कुनै प्रकारको सहयोग नगर्ने प्रतिवद्धता जनाएका छन् ।
यसैगरी नेकपा एमालेका अध्यक्ष गोविन्द न्यौपानेले राजविराज स्थित नेपाल रेडक्रस सोसाइटी शाखा सप्तरीको भवनमा सञ्चालन गर्दैआएको टेक्निकल ईन्सिट्च्युटमा पार्टी गतिविधि सञ्चालन नगर्न रेडक्रस सोसाइटी सप्तरीका सभापति जोगेन्द्र भगतले चेतावनी दिएको छ । आफुले न्यौपानेलाई एमालेको पार्टी कार्यालय चलाउन वा पार्टीको गतिविधि सञ्चालन गर्न भवन भाडामा नदिएको विशुद्ध रुपमा शैक्षिक गतिविधिकालागि भाडामा दिएको सभापति भगतले सञ्चारकर्मीहरुलाई प्रतिक्रिया दिएका छन् ।",politic
"﻿राजविराज, २२ फागुन । नेपाल पत्रकार महासंघका पूर्व केन्द्रीय उपाध्यक्ष समेत रहेका सप्तरीका वरिष्ठ पत्रकार शिवहरि प्रसाद भट्टराईलाई पितृशोक परेको छ ।
राजविराज नगरपालिका वडा नम्वर–६ निवासी भट्टराईका पिता मुक्तिनाथ भट्टराई ‘मुक्ति बाजे’को ९२ वर्षको उमेरमा शनिवार राती करिब साढे एघार बजेको समयमे निधन भएको हो । गत शनिवार ब्लड प्रेसरको समस्याबाट ग्रसित भएका उनको घरमै चिकित्सकको रेखदेखमा उपचार हुँदैआएको थियो । मालपोत कार्यालयका पूर्व कर्मचारी समेत रहेका उनी घरमै अवकाश जिवन बिताउँदैआएका थिए । धार्मिक गतिविधिमा विशेष दखल भएका मृतक ‘मुक्ति बाजे’ जोखना(केही हराएको कुरा भन्ने) हेर्ने काम समेत गर्दैआएका थिए । जिल्लामै प्रसिद्धमै कमाएका उनको अन्तिम संस्कार हिन्दू परम्परा अनुसार सप्तकोशी व्यारेजमा आइतवारै गरिने छ ।दिवङ्गत ‘मुक्ति बाजे’को पार्थिव शरिरमा जेठो छोरा वरिष्ठ पत्रकार शिवहरि प्रसाद भट्टराईले मुखाग्नि दिने पारिवारिक श्रोतले जनाएको छ । मृतक भट्टराईका पत्नी बालकुमारी, दुई छोरा शिवहरि र कृष्णहरि, छोरी इन्दिरा र बुहारी बिन्दु रहेको छ ।
प्रेस काउन्सिल नेपालक पूर्व सदस्य, सप्तरी शाखाक पूर्व सभापति समेत रहेका उनी राजविराजको सी–एफएमका प्रवन्ध निर्देशक, सूचना साप्ताहिकका सम्पादक, ईमेज टेलिभिजन र नेपाल समाचारपत्रका सप्तरी सम्वाददाताको रुपमा रहि विगत पाँच दशकदेखि सक्रिय रुपमा पत्रकारिता गर्दैआएका छन् । वरिष्ठ पत्रकार भट्टराई मधेश आन्दोलनमा पत्रकारिताको माध्यमले सक्रिय भूमिका निर्वाह गर्दैआएका छन् । यस अतिरिक्त उनी मैथिली साहित्य परिषद् राजविराजका आजिवन सदस्य समेत हुन् । उनी सी एफएममे सी एफएम विशेष आ’ ‘गामघरक आवाज’ रेडियो कार्यक्रम मैथिली भाषामा सञ्चालन गर्दैआएका छन् । तस्विरमाः  दिवङ्गत मुक्तिनाथ भट्टराई ‘मुक्ति बाजे’",politic
"﻿राजविराज, २२ फागुन । नेकपा एमालेका अध्यक्ष एवम् पूर्व प्रधानमन्त्री केपी शर्मा ओली सप्तरी आउने भएपछि सुरक्षा व्यवस्था कडा पारिएको छ ।
एमालेले राजविराजमा आयोजना गर्न लागेको तराई मधेस लक्षित मेची महाकाली राष्ट्रिय अभियानलाई सम्वोधन गर्न ओली राजविराज आउन लागेका हुन् । राजविराज स्थित राज रंगशालामा आयोजित कार्यक्रमका बीच नेता ओलीले सम्वोधन गर्ने कार्यक्रम रहेको छ ।
पूर्व प्रधानमन्त्री ओली आउन लागेकोले सप्तरी प्रहरी सुरक्षा व्यवस्था कडा पारेको छ । सदरमुकाम राजविराजको विभिन्न चोकहरुमा विहानैदेखि प्रहरी चेकजाँचका साथै सुरक्षा गस्ती पेट्रोलिङ्ग बढाएको छ । । संयुक्त लोतकतान्त्रिक मधेशी मोर्चा र नेकपा एमाले कार्यकर्ता बीच मुठभेडको अवस्था आउनसक्ने सम्भाव्यतालाई मध्यनजर गर्दै सप्तरी सदरमुकाम राजविराजमा सुरक्षा व्यवस्था कडा पारिएको छ ।
यता संयुक्त लोकतान्त्रिक मधेशी मोर्चाले भने ओलीद्वारा उद्घाटन हुने कार्यक्रमलाई विफल तुल्याउन विरोध कार्यक्रमलाई सशक्त रुपमा अगाडि बढाएको छ । यसअघि शुक्रवार मात्र राजविराज नगरपालिका वडा नम्वर– १ स्थित हटियामा मोर्चाका कार्यकर्ताहरुले एमालेका सप्तरी जिल्ला उप–सचिव प्रतापनारायण चौधरीलाई कालोमोसो दलेका थिए । जिल्ला विकास समितिका पूर्व सदस्य समेत रहिसकेका चौधरीलाई मोर्चाका युवा विद्यार्थीहरुले राजविराज स्थित माछा हटिया नजिक घेरेर कालोमोसो दलेका छन् ।
शुक्रवारै अभियानको तयारीका क्रममा गृह जिल्ला आएकी एमालेकी सांसद रञ्जु कुमारी झा चढेको सरकारी गाडीमा संयुक्त लोकतान्त्रिक मधेशी मोर्चाका कार्यकर्ताहरुले ढुङ्गामुढा गरेका छन् । महिला बालबालिका तथा ज्येष्ठ नागरिक संसदीय समितिकी सभापति समेत रहेकी झाको गाडीमा सामान्य क्षती पुगेको थियो ।
अभियानकालागि तयार पार्दै गरेको नेकपा एमालेको चुनाव चिन्ह सूर्य अंकित झण्डा समेत खोसेर मोर्चाका कार्यकर्ताहरुले शुक्रवारै जलाएका थिए । एमाले विरुद्ध मोर्चा सशक्त रुपमा उत्रेपछि एमाले समेत शक्ति सञ्चय गरी जसरी भए पनि कार्यक्रम आयोजना गरेरै छाड्ने हिसाबले तयारी भईरहेको एमाले श्रोतले जनाएको छ । यद्यपी सडकमा मोर्चाको सशक्त उपस्थितिका एमालेको मेची महाकाली अभियानको प्रचार–प्रसार भने शिथिल भएको छ ।
राजविराज जाऔं, कालो झण्डासहित विरोध प्रदर्शन गरांै’ भन्ने नाराका साथ सोमवार संयुक्त लोकतान्त्रिक मधेशी मोर्चाले वृहत प्रदर्शन गर्ने तयारीमा जुटेका छन् । मधेश र मधेशीलाई होच्याउने मधेश विरोधी विष वमन गर्ने एमाले नेता ओलीको कार्यक्रम विफल तुल्याउन मोर्चाले फागुन १९ गतेदेखि भण्डाफोर अभिायनको प्रचार प्रसार तथा तत्कालीन ओली नेतृत्वको सरकारले मधेशमा गरेका नरसंहार गरेको स्मरण गर्दै कार्यक्रमलाई सशक्त रुपमा अगाडि बढाउने निर्णय गर्दै अगाडि बढेका छन् ।
विरोध स्वरुप आ–आफनो घर तथा सवारी साधनहरुमा कालो झण्डा बाँधेर विरोध प्रदर्शन गर्ने, फाल्गुन १९ गतेदेखि विभिन्न गा.वि.स. तथा प्रमुख हटिया वजारहरुमा कोण सभा सञ्चालन गरी भण्डाफोर अभियान सञ्चालन गर्दैआएको छ । जिल्लाको प्रमुख स्थान कञ्चनपुर, भारदह, हनुमाननगर, राजविराज, सखडा, पत्थरगडा, पातो, रुपनी, कठौना, विष्णुपुर र वोदे वर्साइन सहितको स्थानहरुमा मसाल जुलुस प्रदर्शन गर्ने मोर्चाको कार्यक्रम रहेको छ ।
नेता ओलीको प्रमुख आतिथ्यमा आयोजना हुन लागेको अभियानलाई लक्षित गर्दै फाल्गुन २३ गते सोमवार सप्तरी जिल्लामा चक्का जाम गर्ने घोषणा गरिएको छ । सोही दिन कञ्चनपुर, भारदह, राजविराज र रुपनीमा विहानैदेखि लाठी जुलुस प्रदर्शन गर्ने, तत्कालीन के.पी शर्मा ओली नेतृत्वको सरकारले मधेशमा गरेका नरसंहार तथा विभत्स हत्याका ठाउँठाउँमा फोटोसहितको व्यानर झुण्डयाउने कार्यक्रम रहेको मोर्चाका जिल्ला संयोजक दिनेश कुमार यादवले जानकारी दिएका छन् ।
व्यापक तयारीकासाथ गाउँगाउँबाट सर्वसाधारण जनताको सहभागीता गराउने उद्देश्यले मोर्चा आवद्ध राजनीतिक पार्टीका अधिकांश केन्द्रीय तथा जिल्ला नेताहरु गाउँ केन्द्रीत भएका छन् । मोर्चाका युवा नेताहरु भने आवश्यक तयारीकासाथ सदरमुकाम राजविराजमा आइतवार समेत विहानैदेखि मोटरसाइकल ¥याली गरिरहेका छन् ।",politic
"﻿राजविराज, २२ फागुन । नेकपा एमालेकी सांसद रञ्जुकुमारी झाले लोकतान्त्रिक पद्धतीलाई आत्मसात गर्न आन्दोलनरत संयुक्त लोकतान्त्रिक मधेशी मोर्चा सप्तरीलाई आग्रह गरेकी छिन् ।
‘न्यूज टुडे’सँग आइतवार कुराकानी गर्दै उनले मोर्चालाई यस्तो आग्रह गरेकी हुन् । लोकतन्त्रमा कुनै पनि पार्टीले स्वतन्त्रपूर्वक सभासम्मेलन तथा आफ्ना विचार राख्न पाउने अधिकार रहेको भन्दै नेकपा एमालेको तराई मधेस लक्षित मेची महाकाली राष्ट्रिय अभियानलाई अवरोध नपुर्याउन उनले आग्रह गरेकी छिन् । चित्त नबुझेको विषयमा आफ्ना असन्तुष्टिलाई लोकतान्त्रिक पद्धती अनुसार नै राख्न आग्रह गर्दै महिला वालवालिका तथा ज्येष्ठ नागरिक समितिकी सभापति झाले भनिन् ‘आम जनता समक्ष आफ्ना कुरा राख्न अवरोध पुर्याउनुलाई कदापि राम्रो भन्न मिल्दैन, त्यसैले सप्तरी मोर्चालाई गम्भीर बन्न आग्रह छ ।’
नेकपा एमाले पार्टी र अध्यक्ष एवम् पूर्व प्रधानमन्त्री ओली मधेश विरोधी पार्टी नभएको भन्दै गलत रुपमा व्याख्या गरेर भ्रम छरिएकोले त्यसलाई चिर्नका अभियान सञ्चालन भएको उनले बताईन् । आफ्नो जन्मथलो समेत सप्तरी भएको बताउँदै उनले भनिन् ‘आफ्नै जिल्लामा कुनै अप्रिय घटना होस् यसकालागि म अत्यन्त गम्भीर एवम् चिन्तित छु, मेरै गाडीमा मोर्चाका भाइहरुबाट ढुङ्गामुढा हुनु तथा एमालेका सहकर्मीहरुमाथि अमानवीय व्यवहार गरिनुले दुःख लागेको छु, तथापि हामी अहिलेसम्म संयमित छौं ।’ पार्टी पंक्ति तथा आन्दोलनरत मोर्चालाई संयमित रुपमा प्रस्तुत हुन समेत सांसद झाले आग्रह गरिन् ।",politic
"﻿राजविराज, २३ फागुन । नेकपा एमालेले आयोजना गरेको मेची महाकाली राष्ट्रिय अभियान विरुद्ध प्रदर्शन गर्ने क्रममा सोमवार साँझ प्रहरीको गोलीबाट एक जनाको घटनास्थलमै मृत्यु भएको छ ।
प्रहरीको गोलीबाट सप्तरीको मलेठ गाउँ विकास समिति वडा नम्वर–२ का अन्दाजी २५ वर्षीय सन्जन मेहताको मृत्यु भएको हो । टाउकोमा गोली लागेका मेहताको तत्कालै घटनास्थलमै मृत्यु भएको छ । एमाले अध्यक्ष केपी शर्माले ओलीले अभियानको सम्बोधन गरिरहेको अवस्थामा मोर्चाका कार्यकर्ताले औद्योगिक क्षेत्र बाहिर प्रदर्शन गर्ने क्रममा प्रहरीले सयौं राउण्ड अश्रु ग्यास तथा गोली फायर गरेका छन् ।
प्रहरीको गोलीबाट करिब दुई दर्जन भन्दा प्रदर्शनकारी घाइते भएका छन् । घाइतेहरुमध्ये आधा दर्जनको अवस्था चिन्ताजनक रहेको छ । गम्भीर घाइते भएकाहरुलाई धरान स्थित विपी कोइराला स्वास्थ्य विज्ञान प्रतिष्ठान धरान पठाईएको छ ।",politic
"﻿राजविराज, २३ फागुन । नेकपा एमालेले आयोजना गरेको मेची महाकाली राष्ट्रिय अभियान विरुद्ध प्रदर्शन गर्ने क्रममा सोमवार प्रहरीले चलाएको गोली लागेर मृत्यु हुनेहरुको संख्या ४ पुगेको छ ।

मृत्यु हुनेमा मलेठ–२ का २५ वर्षिय सञ्जन मेहता, मलेठ ४ का पिताम्बर मण्डल र प्रसवनीका आनन्द साहको मृत्यु भएको हो । एमालेको कार्यक्रम स्थलदेखि करिब सय मिटर पूर्व सडकमा मेहताको मृत्यु भएको छ । टाउकामा गोली लागेका मेहताको तत्कालै घटनास्थलमा मृत्यु भएको छ । 
यसैगरी मलेठ–४ का पिताम्बर मण्डलको मृत्यु भएको हो । गोली लागेर गम्भीर घाइते भएका साहको धरानस्थित वीपी कोइराला स्वास्थ्य विज्ञान प्रतिष्ठान लैजाने क्रममा बाटैमा मृत्यु भएको थियो । यसैगरी भर्खरै प्राप्त जानकारी अनुसार छपकीका दिगम्बर यादवसमेतको मृत्यु भएको जनाईएको छ । यद्यपी आधिकारीक पुष्टि भने हुन सकेको छैन ।
एमाले अध्यक्ष केपी शर्माले ओलीले अभियानको सम्बोधन गरिरहेको अवस्थामा मोर्चाका कार्यकर्ताले औद्योगिक क्षेत्र बाहिर प्रदर्शन गर्ने क्रममा प्रहरीले सयौं राउण्ड अश्रु ग्यास तथा गोली फायर गरेका छन् ।
प्रहरीको गोलीबाट घाइते हुनेहरुमा भीमराज यादव, लक्ष्मण यादव, सतिश सिंह, दिनेश साह, डम्बर साह, शोभालाल यादव, सुरेन्द्र प्रसाद साह, मुकेश कुमार यादव, जयनारायण यादव, शंकर कुमार मण्डल, निरज यादव, प्रकाश ठाकुरलगायत छन् । प्रदर्शनका क्रममा तीन दर्जन भन्दा प्रदर्शनकारी घाइते भएका छन् । घाइतेहरुमध्ये आधा दर्जनको अवस्था चिन्ताजनक रहेको छ । गम्भीर घाइते भएकाहरुलाई धरान स्थित विपी कोइराला स्वास्थ्य विज्ञान प्रतिष्ठान धरान पठाईएको छ ।
यसैगरी प्रदर्शनका क्रममा सद्भावना पार्टीका दिपेन्द्र प्रसाद चौधरी, विद्यार्थी मञ्चका केन्द्रीय अध्यक्ष किशोर कुमार यादव, लखन रामलगायत एक दर्जन पक्राउ परेका छन् । भारदह बजार क्रस गर्ने क्रममा अवरोध पुर्याउने उमेश मिश्र र गजेन्द्र माझीलाई प्रहरीले पक्राउ गरेको छ । कञ्चनपुरबाट उपेन्द्र यादव र भुवनेश्वर यादव थापा पक्राउ परेका छन् । रुपनीबाट सद्भावना पार्टीका केन्द्रीय सदस्य दिनेश यादव, मुकेश कर्ण, भोगीलाल यादवलगायतका नेता तथा कार्यकर्ता पक्राउ परेका छ ।
यता घटना पश्चात बसेको संयुक्त लोकतान्त्रिक मधेशी मोर्चा सप्तरीको बैठकले सप्तरी जिल्ला अनिश्चितकालकालागि बन्द गर्ने निर्णय गरेको छ ।",politic
"﻿राजविराज, २३ फागुन । मधेसी मोर्चाले पुष्पकमल दाहाल प्रचण्ड सरकारलाई दिएको समर्थन फिर्ता लिने निर्णय भएको छ ।
सप्तरीमा प्रहरीले चलाएको गोलीबाट चार जनाको मृत्यु तथा करिब तीन दर्जन घाइते भएको घटना लगत्तै बसेको मोर्चाको बैठकले सरकारलाई दिएको समर्थन फिर्ता लिने निर्णय गरेको हो । संघीय समाजवादी फोरम नेपालको कार्यालय तिनकुनेमा बसेको आकमिस्क बैठकले यस्तो निर्णय गरेको छ । उक्त निर्णय मङ्गलवार संसद सचिवालयमा लिखित रुपमा जानकारी गराउने मोर्चाले जनाएको छ । मधेसी मोर्चाले सप्तरी घटनाको विरोधमा मङ्गलवार र बुधवार मधेस बन्द गर्ने गरेको छ ।",politic
"﻿राजविराज, २३ फागुन । प्रहरीको गोलीबाट चार जनाको मृत्यु तथा दुई दर्जनभन्दा बढी घाइते भएको घटनापछि नेकपा एमालेले मेची महाकाली अभियान स्थगन गरेको छ ।
एमालेको मेची महाकाली अभियान तीन दिनका लागि स्थगित भएको हो । शनिबार झापाको बिर्तामोडबाट सुरु भएको एमालेको अभियान सोमबार सप्तरी पुगेको थियो । घटना पश्चात अभियान सिरहातर्फ प्रस्थान गरे पछि शम्भुनाथ नगरपालिकामा समेत व्यापक अवरोध तथा ठाउँठाउँमा आक्रोशित सर्वसाधारणले राजमार्ग अवरुद्ध गरेका कारण अभियान टोली रुपनगरमा थन्किएको छ । रुपनगरमा बसेको एमाले स्थायी कमिटीको आकस्मिक बैठकले तीन दिनका लागि अभियान नै स्थगित गर्ने निर्णय गरेको छ । रुपनगरस्थित एमाले नेता सुमनराज प्याकुरेलको घरमा बसेको बैठकले यस्तो निर्णय गरेको श्रोतले जनाएको छ ।",politic
"﻿राजविराज, २४ फागुन । प्रहरीको गोलीबाट चार जनाको मृत्यु तथा तीन दर्जन घाइते भएको घटना पश्चात संयुक्त लोकतान्त्रिक मधेशी मोर्चाले अनिश्चितकालिन सप्तरी बन्दको घोषणा गरेको छ ।
मोर्चाको बन्दले जिल्लामा लामो तथा छोटो दुरीका यातायातका साधन चल्न सकेको छैन । बजार व्यवसाय, शिक्षण संस्था, कलकारखाना पूर्ण रुपमा बन्द रहेको छ । सदरमुकाम राजविराज तथा जिल्लाको मुख्य बजारहरुमा टायर बालेर मोर्चाका कार्यकर्ताहरुले प्रदर्शन गरिरहेका छन् ।
घटनाको सन्दर्भमा संयुक्त लोकतान्त्रिक मधेशी मोर्चा सप्तरीको आकस्मिक बैठक बैठक बसेको छ । बैठकले आगामी आन्दोलनको स्वरुप तय गर्दै आन्दोलनलाई सशक्त रुपमा अगाडि बढाईन मोर्चा सप्तरीका संयोजक दिनेश कुमार यादवले जानकारी दिएका छन् ।",politic
"﻿राजविराज, २४ फागुन । संयुक्त लोकतान्त्रिक मधेशी मोर्चा सप्तरीको मङ्गलवार बसेको आकस्मिक बैठकले मृतकहरुलाई शहिद घोषणा सहित ६ बुँदे निर्णय गरेको छ ।
प्रहरीको गोलीबाट मारिएका तीनै जनालाई सहिद घोषणा, परिवारलाई राहत तथा पीडित परिवारका एक जना सदस्यलाई सरकारी जागिर, घाइतेहरुको उपचार खर्च राज्यले ब्यहोर्नुपर्ने, मलेठ घटनाको उच्च स्तरीय समावेसी न्यायीक छानबिन आयोग गठन गरी त्यस मार्फत छानबिन गराई दोषीहरुमाथि कडा कारबाही गर्नुपर्ने मोर्चाले माग गरेको छ । सप्तरीका सिडिओ, नेपाल प्रहरीका एसपी र डिएसपी, सशस्त्र प्रहरीका एसपीको निलम्वन, परिमार्जनसहितको संविधान संशोधन प्रस्ताव तत्काल पारित गर्न र उद्योगविहिन गजेन्द्र नारायण सिंह औद्योगिक क्षेत्रमा बल्ल तल्ल उद्योग सञ्चालन गर्न सुरु भएको अवस्थामा औद्योगिक क्षेत्रमा राजनीतिक कार्यक्रमको आयोजना गर्न अनुमति दिनेमाथि कार्वाही गर्न माग मोर्चाको बैठकले माग गर्ने निर्णय भएको मोर्चाका जिल्ला संयोजक दिनेश कुमार यादवले माग गरेको छ ।
सोही बैठकले जिल्लाका सम्पूर्ण सरकारी कार्यालय, शैक्षिक संस्थान, यातायात, उद्योग ब्यवसायसहित अनिश्चितकालिन आमहड्तालको घोषणा गरिएको भन्दै सहयोग गर्न सबै पक्षसँग आह्वान गरेको छ। नेकपा एमालेका समर्थकहरुलाई सप्तरी जिल्लामा सामाजिक बहिष्कार गर्न आब्हान गरेको छ । प्रहरीको गोली प्रहारबाट मोर्चाका १५ भन्दा बढी नेता तथा कार्यकर्ता गम्भीर रुपले घाइते भएको तथा ५० भन्दा बढी घाइते भएको मोर्चाले आधिकारिक पुष्टि गरेको छ ।
मोर्चा संयोजक यादवका अनुसार शान्तिपूर्ण विरोध प्रदर्शनमा प्रहरीको गोली लागेर मलेठ गाविस–२ का सञ्जन मेहता, मलेठ– ४ का पिताम्बर लाल मण्डल र प्रसबनी गाविसको टेंगरीका आनन्द साहको मृत्यु भएको छ । राष्ट्रिय मानव अधिकार आयोगका पदाधिकारी तथा कर्मचारीहरु आन्दोलनस्थलमा नगई एमाले अध्यक्ष केपी ओलीको भाषण सुन्नमा ब्यस्त रहेको भन्दै संयोजक यादवद्वारा प्रेषित विज्ञप्तिमा अगाडि भनिएको छ ‘यसअघि एमालेका एक जना कार्यकर्तालाई कालोमोसो दलिएको घटनाको तत्कालै विज्ञप्ति जारी गरेको राष्ट्रिय मानव अधिकार आयोगले तीन जनाको हत्या तथा ५० भन्दा बढी ब्यक्ति गम्भीर घाइते भईसक्दा पनि आयोगको ध्यानाकर्षण नभएकोप्रति खेद प्रकट गर्दै आयोगको काम कारबाहीप्रति घोर भत्र्सना गर्दछौं ।’",politic
"﻿राजविराज, २४ फागुन । सप्तरीको मलेठमा प्रहरी दमनमा तीन जनाको मुत्यु तथा तीन दर्जनभन्दा बढी घाइते भएको घटनाको सर्वत्र घोर निन्दा गरिएको छ ।
नेपाली कांग्रेसका सांसद सकलदेव सुतिहार र सांसद रञ्जित कुमार कर्णले मङ्गलवार छुट्टाछुट्टै प्रेस विज्ञप्ति जारी गरी घटनाको कडा शब्दमा निन्दा गरेका छन् । एमालेको राष्ट्रिय अभियानको नाममा स्वाधिनतामाथि नै खलल पुर्याउने काम भएको भन्दै एमालेलाई उग्र राष्ट्रवादको नाममा कुनै पनि जिल्लामा अराजक गतिविधि एवम् कार्यक्रममा नगर्न आग्रह गर्दै सांसदद्वयले घटनाको छानबिन गरी दोषी उपर कार्वाहीको माग गरेका छन् ।
यस्तै नेकपा माओवादी केन्द्रका नेता एवम् सप्तरी क्षेत्र नम्वर–१ का सांसद मानपुर चौधरीले घटनाको भत्र्सना गर्दै दोषीमाथि कडा कार्वाही गर्न माग गरेका छन् । राजविराज उच्च अदालत बार एसोसिएसनका अध्यक्ष विजयकुमार यादव र सप्तरी जिल्ला अदालत बार एकाईका अध्यक्ष रामप्रसाद चौधरीले मङ्गलवारै संयुक्त प्रेस विज्ञप्ति जारी गर्दै प्रहरी दमनको कडा शब्दमा भत्र्सना गरेका छन् । हर्ष र उल्लासको महोत्सव होली पर्वको संघारमा रगतको होली खेल्नी हत्याराहरुलाई कडा कार्वाही गर्न माग प्रेस विज्ञप्तिमार्फत माग गरेका छन् ।
यसैगरी नेपाली कांग्रेस सप्तरीका कार्यालय सचिव भूपेन्द्र नारायण यादवले घटनाका दोषीलाई कडा कार्वाहीको माग गर्दै शान्तिपूर्ण आन्दोलनमा प्रहरी हस्तक्षेप बन्द गर्न आह्वान गर्दै मृतकलाई शहिद घोषणा, पीडित परिवारलाई क्षतिपूर्तीको माग गरेका छन् । नेपाल पिछडावर्ग महासंघका केन्द्रीय प्रवक्ता उपेन्द्र प्रसाद साहले घटनाको भत्र्सना गर्दै दोषीमाथि कार्वाहीको माग गरेका छन् । मधेशी मोर्चा सप्तरीका प्रवक्ता भगवती प्रसाद यादवले घटनाको भत्र्सना गर्दै सम्पूर्ण मधेशी सांसदलाई संसदबाट राजिनामा दिई सडक संघर्षमा आउन आग्रह गरेका छन् ।
यसैगरी गैरसरकारी संस्था महासंघ सप्तरीका अध्यक्ष शम्भुनन्द चौधरी, मानव अधिकार तथा सामुदायिक विकास प्रतिष्ठान (हुकोडन)का अध्यक्ष सुरेन्द्र प्रसाद यादव, मानव अधिकार तथा जन वकालत केन्द्र हुपेकका अध्यक्ष धर्मेन्द्र प्रसाद यादव र डब्लुएचआर सप्तरीकी अध्यक्ष अनिता देवकोटाले संयुक्त प्रेस विज्ञप्ति मार्फत घटनामा मानव अधिकारको घोर उल्लंघन भएको भन्दै दोषीको पहिचान गरी कार्वाही गर्न माग गरेका छन् । यस्तै मानव अधिकार तथा सामाजिक रुपान्तरण अभियान नेपाल शाखा सप्तरीका अध्यक्ष पुण्य प्रसाद यादवले मङ्गलवारै एक प्रेस विज्ञप्ति जारी गर्दै उच्चस्तरीय छानबिन आयोगद्वारा छानविन गरी गोली हान्न आदेश दिने, ज्यान लिने दोषी प्रहरीमाथि अविलम्व कडा कार्वाही गर्न जोडदार माग गरेका छन् ।
यस्तै जिल्ला मतदाता अधिकार मञ्च सप्तरीका संयोजक पार्थो सरकार र नेपाल तरुण दल सप्तरीका सभापति सिता प्रसाद यादवले संयुक्त प्रेस विज्ञप्तिमार्फत घटनाको भत्र्सना गर्दै दोषीमाथि कार्वाहीको माग गरेका छन् ।",politic
"﻿राजविराज, २५ फागुन । संयुक्त लोकतान्त्रिक मधेशी मोर्चाका कार्यकर्ताहरुले बुधवार नेकपा एमालेसहित विभिन्न कार्यालयहरुमा तोडफोड र आगजनी गरेका छन् ।
राजविराज नगरपालिका–६ मदननगर स्थित नेकपा एमाले पार्टी कार्यालयमा तोडफोड गर्दै पार्टीको झण्डा, कागजपतलगायतका सामानहरुमा आगजनी गरेका छन् । प्रमुख निर्वाचन आयुक्त डा. अयोधी प्रसाद यादवको राजविराज–९ स्थितको घर तथा जिल्ला निर्वाचन कार्यालयमा समेत मोर्चाका कार्यकर्ताहरुले तोडफोड गरेका छन् । यसैगरी नेकपा एमालेका केन्द्रीय सदस्य सुमनराज प्याकुरेलको घरमा समेत ढुङ्गामुढा गर्दा झ्यालका सिसाहरु फुटेका छन् ।
यता मोर्चा सदरमुकाम राजविराजमा भने व्यापक संख्यामा सुरक्षाकर्मी परिचालन गरिएको छ ।",politic
"﻿राजविराज, २६ फागुन । नेकपा एमालेलाई औद्योगिक क्षेत्रमा कार्यक्रम आयोजना गर्ने तथा निहत्था जनतामाथि गोली चलाउन आदेश दिने व्यक्तिलाई कडा कार्वाही गर्न वौद्धिक समाज सप्तरीले माग गरेको छ ।
राजविराजमा विहीबार पत्रकार सम्मेलन आयोजना गरी वौद्धिक समाजले यस्तो आग्रह गरेका हो । शान्तिपूर्ण विरोध गरिरहेको अवस्थामा मानव अधिकारको सामान्य सिद्धान्तसम्म नपनाई विना कारण सुरक्षाकर्मीले गोली प्रहार गरि चार जना निहत्था जनताको हत्या गर्नुका साथै दर्जनौंलाई घाइते बनाएको प्रति आक्रोश व्यक्त गर्दै समाजको तर्फबाट ई. सुगम्वर यादवले भने ‘कसको आदेशमा आर्थिक क्षेत्रलाई रानीतिक द्वन्द्वको अखडा बनाएको हो ? तथा कसको आदेशमा अन्धाधुन्ध गोली चलाईएको हो ? कानूनी कार्वाही हुनुपर्छ । फागुन २३ गतेका घटनालाई नरसंहारको संज्ञा दिँदै अध्यक्ष यादवले दोषीलाई दण्ड नदिई उन्मुक्ति दिएमा सोको जिम्मेवारी सरकारलाई लिन उनले आग्रह गरे ।
सोही पत्रकार सम्मेलनमा समाजका सल्लाहकार समेत रहेका वरिष्ठ राजनीतिज्ञ खुशीलाल मण्डलले एमालेको मेची महाकाली अभियानको बेला बल प्रयोग नगरी संयमता कायम राख्न सुरक्षा निकायलाई प्रधानमन्त्री पुष्पकमल दाहालले दिएको निर्देशन विपरित गृहमन्त्रीको ठाडो निर्देशनमा प्रहरीले राजविराजमा बल प्रयोग गरेको कुरा सही भए उक्त घटनाको सम्पूर्ण निधीले लिनुपर्ने बताए । वर्षौंदेखि मधेशी युवा आफ्नो अधिकारप्राप्तिकालागि आत्म बलिदान गर्दै स्वर्णिम इतिहास निर्माण गरेको भन्दै विदेशीको ईशारामा लाञ्छित गर्ने काम हुँदैआएको बताउँदै सप्तरी घटना गराउन कुन पक्षको षडयन्त्र रहेको हो ? भन्दै सत्यतथ् सार्वजनिक गरी दोषीलाई कडा कार्वाही मण्डलले माग गरे ।
पत्रकार सम्मेलनमा समाजका सचिव अनिल कुमार अनल, प्राध्यापक डा. हेमकुमार मिश्रालगायतको उपस्थिति रहेको थियो ।",politic
"﻿राजविराज, २७ फागुन । सप्तरीमा प्रहरीले चलाएको गोली लागेर घाइते भएका थप एक जनाको शुक्रवार विहान उपचारको क्रममा मृत्यु भएको छ ।
धरान स्थित विपी कोइराला स्वास्थ्य विज्ञान प्रतिष्ठानमा उपचारको क्रममा सप्तरीको जमुनी मधेपुरा गाविस वडा नम्वर–१ कटवी गाउँ निवासी ५० वर्षिय ईनरदेव यादवको मृत्यु भएको हो । पेटमा गोली लागेका यादवको २ बजेर २० मिनेटमा मृत्यु भएको अस्पतालले पुष्टि गरेको छ । योसँगै सप्तरीमा मृत्यु हुनेहरुको संख्या ५ पुगेको छ । उनको शवलाई भेन्टिलेटरबाट बाहिर निकालिसकिएको संघीय समाजवादी फोरम नेपालका राजनीतिक समिति सदस्य शैलेन्द्र प्रसाद साहले जानकारी दिएका छन् । मृतकहरुको शव सप्तरी सप्तरी सदरमुकाम राजविराज रातीसम्म पुग्ने राष्ट्रिय मधेश समाजवादी पार्टीका जिल्ला अध्यक्ष सतिश कुमार सिंहले जानकारी दिएका छन् ।
यसअघि मलेठ गाविस वडा नम्वर– २ का २५ वर्षिय सञ्जन मेहता, मलेठ–४ का ५० वर्षिय पीताम्बर मण्डल, प्रसवनी–४ टेङ्गरी घर भएका ३५ वर्षिय सिनियर अहेव आनन्द कुमार साह र मलेठ–४ का विरेन्द्र महतोको मृत्यु भएको थियो ।",politic
"﻿राजविराज, २७ फागुन । सप्तरीको मलेठ गाउँ विकास समिति स्थित राजविराज–रुपनी सडकखण्डमा विहीवार राती एक यात्रुवाहक बसमा आगजनी गरिएको छ ।
संयुक्त लोकतान्त्रिक मधेशी मोर्चाका कार्यकर्ता तथा आक्रोशित स्थानीयवासिन्दाले वीरगञ्जबाट राजविराजतर्फ आउँदैगरेको ना. ५ ख ६७१३ नम्वरको स्वस्तिका डिलक्स बसमा आगजनी गरेका हुन् । विरगञ्जबाट करिब तीन सय लिटर पेट्रोल र एक सय पचास लिटर डिजलसमेत बोकेको उक्त गाडीबाट यात्रुहरुलाई ओरालेर आगजनी गरेको जनाईएको छ ।
आगजनीबाट उक्त बसको सम्पूर्ण भाग जलेर पूर्ण रुपमा नष्ट भएको छ । बन्दलाई अवज्ञा गर्दै पेट्रोल डिजेल तस्करी गरिएको पाईएकोले आगजनी गरिएको संयुक्त लोकतान्त्रिक मधेशी मोर्चा सप्तरीले जनाएको छ ।",politic
"﻿राजविराज, २७ फागुन । एमालेको मेची–महाकाली अभियानका क्रममा प्रहरीले चलाएको गोली लागेर ज्यान गुमाएकाहरुको अन्तिम संस्कारका लागि अविलम्ब पहल गर्न नेपाली काँग्रेसका महासमिति सदस्य एवम् स्थानिय बासिन्दा मोहम्मद समिमले विहिवार एक प्रेस विज्ञप्ती मार्फत आग्रह गरेका छन् ।
शवको अन्तिम संस्कार नहुँदा पिडित परिवारमा चुल्हो समेत नजल्ने हिन्दु परम्पराका कारण पिडित परिवार झन् पिडित वन्न पुगेको भन्दै उनले राज्य तथा आन्दोलनरत पक्षलाई गम्भीरता पुर्वक पहल गर्न आग्रह गरेका छन् । जारी गर्दै मोर्चाले उठाएका तत्काल पुरागर्न सक्ने मागहरु अविलम्ब पुरा गरी मृतकहरुको अन्तिम संस्कारको माहौल सहज पारिदिन उनले सरकारसँग माग गरेका छन् ।",politic
"﻿राजविराज, २७ फागुन । उच्च अदालत जनकपुर राजविराज बार एकाई राजविराजका विजयकुमार यादवले गत मङ्गलवार अधिवक्ता सुजित कुमार पोखरेलमाथि भएको अभद्र व्यवहारको निन्दा गरेका छन् ।
उनले शनिवार एक प्रेस विज्ञप्ति जारी गर्दै बारका सदस्य पोखरेललाई आफ्नै ल फर्म अगाडि केही व्यक्तिहरुको समूहले अभद्र व्यवहार गरी हातपात गरेकोप्रति निन्दा गरेका हुन् । मधेश आन्दोलनको पक्षमा उभिएका अधिवक्ता पोखरेलमाथि भएको उक्त घटनाप्रति दुःख व्यक्त गर्दै अब उप्रान्त त्यस प्रकारको घटना दोहोरिन नदिन अध्यक्ष यादवले सम्वन्धित पक्षसँग आग्रह गरेका छन् ।
नेकपा एमालेको मेची महाकाली अभियानका क्रममा गत सोमवार निर्दोष जनतामाथि प्रहरी प्रशासनले गरेको बर्बरतापूर्ण गोली प्रहारबाट सहादत प्राप्त गरेकाहरुप्रति श्रद्धाञ्जली अर्पण गर्दै घाइतेहरुको सिघ्र स्वास्थ्यलाभको कामना समेत उनले प्रेस विज्ञप्तिमार्फत उनले गरेका छन् ।",politic
"﻿राजविराज, २८ फागुन । सप्तरीमा प्रहरीले चलाएको गोली लागेर ज्यान गुमाएकाहरुको शवयात्रा पश्चात अन्तिम संस्कार आजै गरिने भएको छ ।
शुक्रवार मध्यराती मृतकहरुको शव जिल्लाको सदरमुकाम राजविराज ल्याईएको छ । शवलाई रातभरी गजेन्द्र चौकमा राखिएको छ । रातीदेखि नै चिसो हावासँगै पानी पर्ने क्रम नरोकिएका कारण शवयात्रा निकाल्नमा ढिलाई भएको संयुक्त लोकतान्त्रिक मधेशी मोर्चा सप्तरीका संयोजक दिनेश कुमार यादवले जानकारी दिएका छन् । जिल्लाको विभिन्न भाग परिक्रमा पश्चात सिरहाको लहान स्थित शहिद चौकसम्म लगिने कार्यक्रम रहेको छ । 
यता शवयात्रामा सहभागी हुन सदभावना पार्टीका अध्यक्ष राजेन्द्र महतो र नेपाल सद्भावना पार्टीका अध्यक्ष अनिल कुमार झा शुक्रवारै राती सप्तरी आईपुगेका छन् । यसैगरी संघीय गठबन्धन एवम् संयुक्त लोकतान्त्रिक मधेशी मोर्चाका संयोजक उपेन्द्र यादव, राष्ट्रिय मधेश समाजवादी पार्टीका अध्यक्ष शरत् सिंह भण्डारी, मधेशी जन अधिकार फोरम गणतान्त्रिकका अध्यक्ष राजकिशोर यादवलगायत केन्द्रीय नेताहरु शवयात्रामा सहभागी हुने तय भएको राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलले जानकारी दिएका छन् ।
शवयात्रा पश्चात आजै अन्तिम संस्कारकालागि पाँचै जनाको परिवारजनलाई जिम्मा लगाईने मोर्चाका सप्तरी संयोजक यादवले जानकारी दिएका छन् ।
नेकपा एमालेको मेची महाकाली राष्ट्रिय अभियानका क्रममा विरोध प्रदर्शन गरिरहेका प्रदर्शनकारीहरुमाथि प्रहरीले अन्धाधुन्ध गोली चलाउँदा मलेठ गाविस वडा नम्वर– २ का २५ वर्षिय सञ्जन मेहता, मलेठ–४ का ५० वर्षिय पीताम्बर मण्डल र प्रसवनी–४ टेङ्गरी घर भएका ३५ वर्षिय सिनियर अहेव आनन्द कुमार साह, मलेठ–४ का विरेन्द्र महतो र जमुनी मधेपुरा गाविस वडा नम्वर–१ कौटवी गाउँ निवासी ५० वर्षिय ईनरदेव यादवको मृत्यु भएको थियो ।",politic
"﻿राजविराज, २८ फागुन । सप्तरीमा प्रहरीले चलाएको गोली लागेर ज्यान गुमाएकाहरुको शवयात्रा निकालिएको छ ।
विहान आठ बजे शवयात्रा निकाल्ने कार्यक्रम रहे पनि रातीदेखिको अविरल वर्षाले गर्दा शवयात्रा निकाल्ने कार्य प्रभावित भएको थियो । साढे १२ बजेपछि शवयात्रा निकालिएको हो । शुक्रवार मध्यराती मृतकहरुको शव जिल्लाको सदरमुकाम राजविराज ल्याईएको थियो । शवलाई रातभरी गजेन्द्र चौकमा राखिएको थियो । रातीदेखि नै चिसो हावासँगै पानी पर्ने क्रम नरोकिएका कारण शवयात्रा निकाल्नमा ढिलाई भएको संयुक्त लोकतान्त्रिक मधेशी मोर्चा सप्तरीका संयोजक दिनेश कुमार यादवले बताएका छन् । जिल्लाको विभिन्न भाग परिक्रमा पश्चात सिरहाको लहान स्थित शहिद चौकसम्म लगिने कार्यक्रम रहेको छ । 

यता शवयात्रामा सहभागी हुन सदभावना पार्टीका अध्यक्ष राजेन्द्र महतो र नेपाल सद्भावना पार्टीका अध्यक्ष अनिल कुमार झा शुक्रवारै राती सप्तरी आईपुगेका छन् । यसैगरी संघीय गठबन्धन एवम् संयुक्त लोकतान्त्रिक मधेशी मोर्चाका संयोजक उपेन्द्र यादव, राष्ट्रिय मधेश समाजवादी पार्टीका अध्यक्ष शरत् सिंह भण्डारी, मधेशी जन अधिकार फोरम गणतान्त्रिकका अध्यक्ष राजकिशोर यादवलगायत केन्द्रीय नेताहरु शवयात्रामा सहभागी हुने तय भएको राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलले जानकारी दिएका छन् ।
शवयात्रा पश्चात आजै अन्तिम संस्कारकालागि पाँचै जनाको परिवारजनलाई जिम्मा लगाईने मोर्चाका सप्तरी संयोजक यादवले जानकारी दिएका छन् ।
नेकपा एमालेको मेची महाकाली राष्ट्रिय अभियानका क्रममा विरोध प्रदर्शन गरिरहेका प्रदर्शनकारीहरुमाथि प्रहरीले अन्धाधुन्ध गोली चलाउँदा मलेठ गाविस वडा नम्वर– २ का २५ वर्षिय सञ्जन मेहता, मलेठ–४ का ५० वर्षिय पीताम्बर मण्डल र प्रसवनी–४ टेङ्गरी घर भएका ३५ वर्षिय सिनियर अहेव आनन्द कुमार साह, मलेठ–४ का विरेन्द्र महतो र जमुनी मधेपुरा गाविस वडा नम्वर–१ कौटवी गाउँ निवासी ५० वर्षिय ईनरदेव यादवको मृत्यु भएको थियो ।",politic
"﻿राजविराज, २९ फागुन । संयुक्त लोकतान्त्रिक मधेशी मोर्चाका संयोजक उपेन्द्र यादवले शान्तिपूर्ण जनसंघर्षलाई सरकारले कमजोरी ठानेर दमन जारी राखे जनता त्यसको जवाफ दिन बाध्य हुने बताएका छन् ।
संघीय प्रेस फोरम सप्तरीले आइतवार राजविराजमा आयोजना गरेको पत्रकार सम्मेलनमा बोल्दै उनले यस्तो कुरा बताएका हुन् । सप्तरी घटनाका राज्यको नश्लवादी चिन्तनको उपज भएको बताउँदै संघीय समाजवादी फोरम नेपालका अध्यक्ष यादवले भने ‘मलेठ घटनामा सरकारले युद्धको निम्तो दिएको छ, राज्यले अब कस्तो निती लिन्छ, व्यवहार कस्तो हुन्छ ? त्यसमा भावी आन्दोलनको स्वरुप निर्धारण हुन्छ, जनता अब त्यसको जवाफ दिन्छ ।’
स्थानीय तहको संरचना गलत एवम् अव्यवहारिक रहेको भन्दै मधेश, पहाड र हिमालकालागि समेत विभेदपूर्ण रहेको उनले बताए । संघीय प्रणालीमा देश गईसकेको अवस्थामा यो चुनावको कुनै औचित्य नरहेको उनले प्रष्टयाए । जबरजस्ती चुनाव गराउन खोजिए संघीय गठबन्धन र मोर्चाले सफल हुन नदिने दावी गर्दै उनले भने ‘अव्यवहारिक एवम् अलोकतान्त्रिक चुनाव सेनाको बलमा गराउन खोजिए त्यसको परिणाम भयावह हुनेछ ।’
कञ्चनपुर घटनामा नेपाली नागरिक मारिनु नेपाल सरकारको ठूलो कमजोरी भएको भन्दै यसको निष्पक्ष न्यायीक छानबिन हुनुपर्नेमा जोड दिए । ‘सप्तरीमा निहत्था जनतामाथि गोली वर्षाउने सरकारले आफ्ना नागरिकको सुरक्षा गर्न नसक्नुले राज्य र सरकारको शैली छर्लङ्ग भएको छ, कञ्चनपुर घटनाबारे समेत सरकारले सत्यतथ्य जवाफ दिनुपर्छ’ नेता यादवले भने ‘सरकारले आफ्नो कमजोरी नहेरी अरुमाथि दोष थुपारेर उम्किन मिल्दैन ।’
संसदमा पेश गरिएको विधेयकले आन्दोलनरत पक्षको माग सम्बोधन नहुने दावी गर्दै उनले प्रस्ताव पेश गरेर दुनियालाई ठग्ने काम मात्र भएको टिप्पणी गरे । उनले भने ‘परिमार्जनसहितको प्रस्ताव ल्याएर पेश नगरेसम्म मधेशी, आदिवासी, जनजाती एवम् विभेदमा पारिएको समुदायको अधिकारको सुनिश्चितता हुँदैन ।’
वर्तमान सरकारलाई दिएको सात दिने अल्टिमेटमको समयसिमा समेत सकिन लागेको भन्दै संयुक्त लोकतान्त्रिक मधेशी मोर्चा बसेर थप निर्णय गर्ने यादवले जानकारी दिए । उनले यो आन्दोलन मधेशमा मात्र नभई देशैभरी राष्ट्रिय आन्दोलन चर्काउने तयारी भईरहेको उनले पत्रकार सम्मेलनमा बताए । सात दिने अल्टिमेटममा नै सातदिनभित्र माग पुरा नभए सात दिन पछि स्वतः समर्थन फिर्ता हुने लेखिएको पत्रकार सम्मेलनमा जानकारी दिए ।
संघीय प्रेस फोरम सप्तरीका अध्यक्ष श्यामसुन्दर यादवको अध्यक्षतामा आयोजित पत्रकार सम्मेलनमा फोरम नेपालका तराई मधेश प्रदेशका मुख्य सचिव शम्भु झा, राजनीतिक समिति सदस्य शैलेन्द्र प्रसाद साह, सांसद लक्ष्मी कुमारी चौधरी, केन्द्रीय सदस्यहरु अशोक कुमार यादव, विनोद कुमार चौधरी, युवा नेता रमेश कुमार यादवसमेतको उपस्थिति रहेको थियो ।",politic
"﻿राजविराज, २९ फागुन । सद्भावना पार्टीका अध्यक्ष राजेन्द्र महतोले परिमार्जित प्रस्ताव पारित गरी संविधान संशोधन नभएसम्म देशमा कुनै निर्वाचन नहुने बताएका छन् ।
प्रेस मञ्च सप्तरीले आइतवार राजविराजमा आयोजना गरेको पत्रकार सम्मेलनमा बोल्दै उनले यस्तो कुरा बताएका हुन् । देशमा निर्वाचन आवश्यक रहे पनि जनताको अधिकार संविधानमा नलेखिएसम्म कुनै पनि हालतमा निर्वाचन नहुने भन्दै मधेशी जनताको भावनालाई आत्मसात गर्न आग्रह गर्दै भने ‘हामी चुनाव विरोधी होइन तर पहिला संविधान संशोधन होस, अनि हामी पनि निर्वाचनमा जाउँला ।’
नेकपा एमाले शुरुदेखि नै मधेशको विरोधमा रहँदै आएको दावी गर्दै उनले मधेशी जनता एमालेमुक्त मधेश चाहेको बताउँदै एमालेलाई मधेश विरोधी चरित्र त्याग्न समेत आग्रह गरे । संविधान संशोधनको सवालमा एमाले कट्टर विरोधीको रुपमा प्रस्तुत भईरहेको भन्दै सरकारमा रहेका कांग्रेस एमाओवादी पूर्ण रुपमा जिम्मेवार बन्नुपर्नेमा उनले जोड दिए । ‘संशोधन बिना यदी स्थानीय तहको निर्वाचन गराउन खोजिए मधेशी जनता कठोर संघर्ष गर्न बाध्य हुनेछौं’ नेता महतोले भने ‘कांग्रेस र माओवादी समेत जिम्मेवार रुपमा प्रस्तुत नभए एमालेको जस्तै हालत हुनेछ ।’
आफुहरुले सरकारलाई बुझाएको सात दिने अल्टिमेटम पश्चात सरकारलाई दिएको समर्थन स्वतः फिर्ता हुने जानकारी दिँदै मोर्चाले निर्णय गरे काठमाण्डौ र संसद समेत छाड्न आफूहरु तयार रहेको प्रष्ट पारे । मधेशी जनतामाथिको विभेद अन्त्य नभएसम्म आन्दोलन जारी रहने बताउँदै उनले भने ‘मधेशी जनतामाथिको शोषण, दमन र विभेद अन्त्य नभएसम्म मधेश आन्दोलित रहन्छ ।’
सप्तरीको मलेठ घटनामा सरकारले गरेको दमनका दोषीलाई कानूनी कठघरामा उभ्याएरै छाड्ने प्रतिवद्धता व्यक्त गर्दै उनले भने ‘शान्तिपूर्ण प्रदर्शनमा निहत्थामा सरकारले बर्बर दमन गरेको भन्दै उक्त घटनाको सत्य, तथ्य एवम् निष्पक्ष छानबिन हुनुपर्छ ।’ कञ्चनपुरमा भारतीय प्रहरीको गोलीबाट मारिएका गोविन्द गौतम घटनाको समेत निष्पक्ष छानबिन हुनेपर्नेमा जोड दिँदै उनले भने ‘कञ्चनपुरमा मारिएकालाई तुरुन्तै शहिद घोषणा गरिन्छ, सलामी दिँदै उच्च सम्मान गरिन्छ तर प्रहरीले सप्तरीमा निर्ममतापूर्वक हत्या गरेकाहरुलाई शहिद घोषणासम्म नगर्नुले राज्य र सरकार नश्लवादी चिन्तनबाट ग्रसित रहेको पुष्टि भएको छ । शहिद घोषणा र सम्मानमा समेत विभेद रहेको भन्दै नश्लीय मानसिकता त्याग्न नेता महतोले सरकारसँग आग्रह गरे ।
प्रेस मञ्चका जिल्ला अध्यक्ष शुभचन्द्र झाको अध्यक्षतामा आयोजित पत्रकार सम्मेलनमा पार्टीका उपाध्यक्ष मृगेन्द्र कुमार सिंह यादव, नवलकिशोर साहलगायत केन्द्रीय नेताहरुको समेत उपस्थिति रहेको थियो ।",politic
"﻿राजविराज, ३० फागुन । सप्तरीमा प्रहरीको गोलीबाट मारिएकाहरुको स्मरणमा सप्तरीमा होली पर्व रौनकता देखिएन ।
विगतका वर्षहरुमा होली पर्वका दिन विहानैदेखि होरी गायन, एक–अर्कालाई रङ्ग अबीर लगाउने तथा हिलो छ्यापेर मनाईने गरिएकोमा यो वर्ष भने मलेठ घटनाको शोकमा होली नमनाईएको हो । सोमवार विहान संयुक्त लोकतान्त्रिक मधेशी मोर्चाले सप्तरीको आह्वानमा सदरमुकाम राजविराज स्थित गजेन्द्र चौकमा सामुहिक मुण्डन कार्यक्रमको आयोजना गरेको छ । 
अधिकारप्राप्तिको आन्दोलनमा सहादत प्राप्त गरेकाहरुका शहिदहरुको आत्माको चीर शान्तिको कामना गर्दै आयोजना गरिएको मुण्डन कार्यक्रममा संघीय समाजवादी फोरम नेपालका तराई मधेश प्रदेश मुख्य सचिव शम्भु झा, फोरमका राजनीतिक समिति सदस्य शैलेन्द्र प्रसाद साह, राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डल, फोरम नेपालका केन्द्रीय सदस्य अशोक कुमार यादव, सद्भावना पार्टी केन्द्रीय सदस्यहरु दिनेश यादव, दिपेन्द्र प्रसाद चौधरी, विनोद यादव, संघीय समाजवादी फोरम नेपालका जिल्ला अध्यक्ष समेत रहेका संयुक्त लोकतान्त्रिक मधेशी मोर्चाका जिल्ला संयोजक दिनेश कुमार यादव, सदभावना पार्टीका जिल्ला अध्यक्ष सुनिलकुमार झा, जिल्ला अध्यक्ष सतिश कुमार सिंह, विद्यार्थी मञ्चका केन्द्रीय अध्यक्ष किशोर कुमार यादव केसी, फोरमका युवा नेता सुभाष यादव, नवनित झा, सद्भावना पार्टीका क्षेत्रीय अध्यक्ष लक्ष्मण यादव, विद्यार्थी फोरम नेपालका जिल्ला अध्यक्ष तारकेश्वर यादव, विद्यार्थी मञ्चका जिल्ला अध्यक्ष शम्भु यादव, महेश यादव, दिनेश साह, मनोज राउत, महेश ठाकुरलगायतले सामुहिक मुण्डन गरेका छन् । यसैगरी संघीय प्रेस फोरम सप्तरीका अध्यक्ष श्यामसुन्दर यादव र प्रेस युनियन सप्तरीका कार्यवाहक अध्यक्ष रामनारायण विश्वासले समेत शहिदहरुको आत्माको चीर शान्तिको कामना गर्दै मुण्डन गरेका छन् । यसैगरी सप्तरीका मारवाडी समुदायले आधिकारिक रुपमै यसवर्ष होली नमनाउने घोषणा गरेका छन् । यस्तै मैथिली साहित्य परिषद राजविराजले होलीमा कुनै कार्यक्रम नगर्ने घोषणा गर्दै तडकभडकका साथ उल्लासमय होली नमनाउन प्रेस विज्ञप्तिमार्फत आग्रह गरेका छन् । नागरिक समाज सप्तरीका कार्यवाहक अध्यक्ष थानसिंह भन्साली सिङ्गो सप्तरी मात्र नभई मधेश शोकमा रहेको अवस्थामा आफुहरुले होली पर्व शोककै रुपमा मनाएको बताएका छन् ।",politic
"﻿अजय भगत
हनुमाननगर, ३० फागुन । सप्तरीको हनुमाननगर योगिनीमाई नगरपालिका–३ स्थित राजविराज भारदह सडकखण्डमा मारुती  भ्यानको ठक्करबाट सोमवार साँझ एक पाँच वर्षिय बालकको मृत्यु भएको छ ।
सप्तरीको मैनाकडेरी गाविस स्थित बडहरा निवासी सुरेश प्रसाद साहको पाँच वर्षिय छोरा जिबछ साहको मृत्यु भएको हो । मारुती  भ्यानको ठक्करबाट बालकको तत्कालै घटनास्थलमै मृत्यु भएको ईलाका प्रहरी कार्यालय हनुमाननगरले जनाएको छ । बालककी आमा कोइलाडी स्थित माइती गईरहेको अवस्थामा भ्यानले ठक्कर हानेर भागेको तर उक्त भ्यानको गेट घटनास्थलमै झरेको ईलाका प्रहरी कार्यालय प्रमुख भवानी ठाकुरले जानकारी दिएका छन् ।
तस्विरः आमिन अलि/रवि शर्मा",politic
"﻿राजविराज, २ चैत्र । शान्तिपूर्ण, अहिंसात्मक तथा असहयोग आन्दोलनलाई निर्णायक बनाउन संयुक्त लोकतान्त्रिक मधेशी मोर्चा सप्तरीले विभिन्न निर्णय गरेको छ ।
मोर्चाका संयोजक दिनेश कुमार यादवको अध्यक्षतामा बसेको बैठकले आनदोलनका क्रममा सहादत प्राप्त गरेकाहरुको सम्मानमा चैत्र २ गतेबुधवारदेखि १२ गते सम्म जिल्लाका प्रमुख स्थानहरु कञ्चनपुर, भारदह, हनुमाननगर, राजविराज, सखडा, पत्थरगडा, पातो, रुपनी, कठौना, विष्णुपुर र वोदेवर्साइन सहितका स्थानहरुमा शोकसभाको आयोजना गरी शोक सभा मनाउने निर्णय गरेको हो । चैत्र १३ गते गजेन्द्र नारायण सिंह औद्योगिक क्षेत्रमा जिल्ला स्तरीय श्रद्धाञ्जली सभाको आयोजना गर्ने उक्त श्रद्धाञ्जली सभामा संयुक्त लोकतान्त्रिक मधेशी मोर्चा निकट दलका राष्टिय अध्यक्षहरुको उपस्थिति हुने निर्णय गरेको छ ।
स्थानीय स्तरमा अन्य विरोधका कार्यक्रमहरुमा पुतला दहन, दीप प्रज्वलन, विरोध सभा, र्याली, भण्डाफोर अभियान जारी राख्ने निर्णय गरेको संयोजक यादवद्वारा जारी प्रेस विज्ञप्तिमा उल्लेख छ । मोर्चा सप्तरीले शहीद परिवारलाई किरिया खर्च वापत प्रति परिवार एकाउन्न हजारको दरले दिने निर्णय गरेको छ । मधेश आन्दोलनको शहीद परिवार तथा घाइते कोष स्थापना गर्ने निर्णय गरेको तथा सोही निर्णय अनुसार शहिद परिवारलाई रकम समेत उपलब्ध गराईसकेको प्रेस विज्ञप्तिमा जनाईएको छ ।",politic
"﻿धनुषा, २ चैत । धनुषाको गोठकोयलपुरमा ट्रयाक्टरले किचिएर बुधवार तीन जना बालिकाको मृत्यु भएको छ ।
विहान करिब ११ बजे गिद्धाबेलापट्टीबाट ईट्टा लिएर आउँदै गरेको ज १ त ३६२२ नम्बरको ट्रयाक्टरको स्ट्रडिंग फेल भएर दुर्घटना भएको हो । दुर्घटनामा गोठकोयलपुर–९ का सोखीलाल साफीकी तीन वर्षीया छोरी सविता साफी, श्याम साफीकी पाँच वर्षिया छोरी संजिता साफी र ठेकुवा साफीकी ५ वर्षकी छोरी प्रिया साफी रहेको ईलाका प्रहरी कार्यालय यदुकोहाले जनाएको छ ।
प्रहरी निरीक्षक पवन कान्त झाका अनुसार तीनै जना वालिका शौच गर्न गएको बेला आउँदै गरेको ट्रयाक्टरको स्टेरिङ्ग फेल भएर सडक छेउमा पल्टेको हो । तीन जना बालिकाको घटनास्थलमै मृत्यु भएको छ । तस्विरः शिवेन्द्र रोहिता",politic
"﻿काठमाण्डौ, २ चैत । संघीय समाजवादी फोरम, नेपालले पुष्पकमल दाहाल प्रचण्ड नेतृत्वको सरकारलाई दिएको समर्थन बुधवार फिर्ता लिएको छ


संसदीय दलका नेता अशोककुमार राईले हस्ताक्षर गरेको पत्र फोरम नेपालका प्रमुख सचेतक शिवजी यादवले सभामुख ओनसरी घर्तीलाई बुझाएका हुन् । संयुक्त लोकतान्त्रिक मधेसी मोर्चाले ५ बुँदे माग सहितको सात दिने अल्टिमेटम गत मङ्गलवार सकिएको थियो ।
गत साउन १८ गते फोरम नेपालले प्रधानमन्त्रीका प्रत्यासी माओवादी केन्द्रका अध्यक्ष दाहाललाई समर्थन गर्ने निर्णय गरेको थियो । संसदमा फोरम नेपालका १५ सांसद रहेका छन् । पार्टीका संसदीय दलका नेता राईद्वारा हस्ताक्षरित पत्रमा आजकै मितिदेखि फिर्ता लिइएको जनाईएको छ ।",politic
"﻿सिरहा, ३ चैत । सिरहाको सुखीपुर नगरपालिकालाई गाउँपालिकामा परिणत गरेको विरोधमा साविक सुखीपुर नगरपालिका बचाउ सघर्ष समितिले बिहीबार झाडु सहित प्रदर्शन गरेको छ ।
स्थानीय तह पुन संरचनाको क्रममा सुखीपुर नगरपालिकालाई गाउँपालिका बनाएको विरोधमा निकालिएको झाडु जुलुस नगर परिक्रमा गरेको छ । सुखीपुर नगरपालिका चोकबाट निकालिएको झाडु जुलुस शुभकामना चोक, गुद्री बजार, थाना चौक अस्पताल चौक हुदै पुनः नगरपालिका चौकमा आएर कोणसभामा परिणत भएको छ ।
२०७२ असार १ गते मन्त्री परिषद्को निर्णय अनुरुप विभिन्न ७ वटा गाविसहरु समायोजन गरी नगरपालिका घोषणा गरेको थियो । हाल मन्त्री परिषद्को निर्णय अनुसार सुखीपुर नगरपालिकालाई गाउँपालिका घोषणा गरिएको छ । पुनः नगरपलिका नबाएसम्म आन्दोलन जारी रहने सुखीपुर नगरपालिका बचाउ सघर्ष समिति सुखीपुरका संयोजक बिपि भुवन यादवले जानकारी दिएका छन् । तस्विरः आरजे आशिक",politic
"﻿राजविराज, ४ चैत । सरकारले विहीवारदेखि गाउँपालिका, नगरपालिका र जिल्ला समन्वय समिति कार्यान्वयनको कामलाई अगाडि बढाएपछि संयुक्त लोकतान्त्रिक मधेशी मोर्चा सप्तरीले कार्यान्वयन नगर्न आग्रह गरेको छ ।
मोर्चाका जिल्ला संयोजक दिनेश कुमार यादवले विहीवार प्रेस विज्ञप्ति जारी गर्दै स्थानीय निकासँग यस्तो आग्रह गरेका हुन् । ‘सरकारले गरेको स्थानीय तह पुर्नसंरचनालाई मोर्चाले कदापी स्वीकार्य गर्ने छैन् तर सप्तरी जिल्लामा स्थानीय तह पुर्नसंरचना कार्यान्वयन गर्न शुरु भएपछि हामी सशंकित भएका छौं’ प्रेस विज्ञप्तिमा भनिएको छ ‘हामीले स्वीकार नगरेको स्थानीय तहलाई कार्यान्वयन गर्न थालेपछि मोर्चाद्वारा जिविस र राजविराज नगरपालिकाको कार्यालय प्रमुख र प्रशासन शाखामा तालाबन्दी गर्दै स्थानीय तह पुर्नसंरचनालाई कार्यान्वन नगर्न आग्रह गरेका छौं ।’ सम्पूर्ण गाविस र नगरपालिका प्रमुख र नगर वडा कार्यालयहरुमा तालाबन्दी गर्न आग्रह गर्दै निर्वाचनसँग सम्बन्धित कुनै पनि कार्यक्रमलाई अगाडि बढाउन नदिन समेत मोर्चाले सप्तरीवासीसँग अपिल गरेको छ ।
नेपाल सरकारले जारी गरेको संविधान मधेशी, आदिवासी, जनजाती, थारु, मुस्लिम लगायतका अल्पसंख्यक समुदायको अधिकार खोसिएको ठहर गर्दै त्यसै सिलिसिलामा सरकारले स्थानीय तहको पुर्नसंरचना गरी संघीयतालाई नै खतम गर्ने खेलमा लागेको मोर्चाको आरोप छ । परिमार्जित संविधान संशोधन नगरी गरिने कुनै किसिमको चुनाव हुन नदिने मोर्चाको माग रहेको भन्दै सरकारले २०७४ बैशाख ३१ गते घोषणा गरेको चुनावलाई हामी कुनै पनि हालतमा हुन नदिने निर्णय समेत गरेको मोर्चाले जारी गरेको विज्ञप्तिमा उल्लेख छ ।",politic
"﻿राजविराज, ४ चैत । नेकपा (संयुक्त)द्वारा सप्तरीको प्रसवनी–४ स्थित टेंंगरी गाउँमा शुक्रबार श्रद्धाञ्जली सभाको आयोजना गरियो ।
नेकपा एमाले पार्टीको मेची–महाकाली अभियान अन्तर्गत मलेठ स्थित औद्योगिक क्षेत्रमा सुरक्षाकर्मीको गोलीबाट मृत्यु भएका स्वास्थ्यकर्मी आनन्द साहको १३औं पुण्यतिथिमा श्रद्धाञ्जली सभा गरिएको हो । श्रद्धाञ्जली सभामा नेकपा (संयुक्त) पार्टीका अध्यक्ष गणेश साहले भने निर्दोष मधेशी जनतामाथि जानी–जानी छाती र टाउकोमा गोली हानेको भन्दै राज्यले यसको जवाफ दिनुपर्नेमा जोड दिए । राज्य पक्षबाट बल प्रयोग गरी प्रहरीद्वारा गोली चलाएको घटनाले निष्पक्ष छानविन गरी दोषीमाथि कार्वाही हुनपर्ने उनले बताए। 
स्वास्थ्यकर्मी साह देशकै छोरो भएको बताउँदै उनले भने ‘हाम्रो पार्टीमा वरिष्ठ नेता कमरेड नारायण साहको जेठो पुत्रको मृत्युले ठूलो क्षति पु¥याएको छ ।’ नेकपा (संयुक्त) का २ नम्बर प्रदेशका अध्यक्ष तथा पोलिटव्यूरो सदस्य मदनमोहन चौधरीले भने सरकारले गरेको ताण्डव नृत्यको मूल्य मधेशी जनताले एक दिन अशुली गर्ने बताए । राज्य पक्षद्वारा अमानवीय तथा विभत्स तरिकाबाट गोली चलाएको भन्दै आन्दोलनमा सहभागी नरहेका निर्दोष व्यक्तिमाथि गोली किन चलाएको ? प्रश्न गर्दै उनले भने ‘ निर्दोष जनतामाथि गोली चलाएर सरकारले घोर अमानवीय चरित्र प्रस्तुत गरेको छ, यस्ता क्रुर दमनकारी शैली विरुद्ध मधेशी जनता एकजुट हुनैपर्छ ।’जिल्ला नै शोकाकूल रहेको बताए ।
श्रद्धाञ्जली सभामा नेकपा (संयुक्त) का नेताहरु डम्बर बुढाथोकी, चन्द्रदेव कामती, सत्यनारायण यादव, प्रभु नारायण दास, जीवन सिंह, जिल्ला अध्यक्ष लक्ष्मण यादवलगायतले श्रद्धाञ्जली मन्तव्य व्यक्त गरे ।",politic
"﻿राजविराज, ४ चैत्र । यस वर्षको माध्यमिक शिक्षा परीक्षा (एसइई) परीक्षामा सप्तरीबाट ६ सय ९ जना विद्यार्थी परीक्षा दिनबाट वञ्चित भएका छन् ।
तोकिएको समयभित्र विद्यालयमा राजस्व नबुझाएको, बीचमै विद्यालय छाडेको, ७५ प्रतिशत हाजिर नपुगेको र फर्ममा त्रुटि देखिएका विद्यार्थीहरु परीक्षा दिनबाट वञ्चित भएको जिल्ला शिक्षा अधिकारी डोलराज पाण्डेले बताएका छन् । नियमिततर्फ ४ हजार २ सय ८५ छात्रा, ४ हजार ३ सय ५४ छात्र, आशिकतर्फ ८ सय ४४ छात्रा, ६ सय २५ छात्र तथा आशिक ग्रेड वृद्धितर्फ १ हजार ८ सय १५ छात्रा र ९ सय ६९ छात्र गरी जम्मा १२ हजार ८ सय ९२ जना विद्यार्थीले परीक्षामा सहभागी भएका छन् । जिल्ला शिक्षा कार्यालय सप्तरीका परिक्षा शाखा प्रमुख विरेन्द्र चौधरीका अनुसार सप्तरीमा कुल कक्षा १० मा अध्ययनरत १३ हजार ५ सय १ जना विद्यार्थी रहेको छ ।
एसइईका लागि जिल्लाभरिमा संस्थागत, खुल्ला र प्राविधिक गरी जम्मा १ सय ९ वटा विद्यालयमा कायम गरिएको परीक्षा केन्द्रहरुमा शान्तिपूर्वक तवरले परीक्षा सञ्चालन भईरहेको जिल्ला शिक्षा अधिकारी पाण्डेले बताएका छन् । साविकको एलएलसी परीक्षाकालागि जिल्लामा ४१ केन्द्राध्यक्ष, ६३ सहायक केन्द्राध्यक्ष, ५ सय ३४ निरीक्षक र २ सय ७८ सहायक कर्मचारी गरी जम्मा कर्मचारी ९ सय १६ जना कर्मचारी खटाईएको उनले जानकारी दिएका छन् । परिक्षा मर्यादीत रुपमा सम्पन्न गर्नका लागि सप्तरीमा प्रत्येक केन्द्रमा १५÷१५ जना गरी जम्मा ६ सय १५ जना सुरक्षाकर्मी खटिएको उनले बताए ।",politic
"﻿राजविराज, ५ चैत । नेपालगन्जमा प्रहरीको कुटाईबाट गम्भीर घाइते भएका सोनपुर–८, गोनाहनाका एक प्रदर्शनकारीको उपचारको क्रममा शनिवार मृत्यु भएको छ ।
मोर्चाका कार्यकर्ता ६५ वर्षिय जमील भाटको अपराह्न मेडिकल कलेज नेपालगञ्जमा उपचारको क्रममा मृत्यु भएको हो । गत चैत्र १ गते मोर्चाको विरोध प्रदर्शनका क्रममा प्रहरीले स्थानीयको घरघरमा पसेर महिला, बालबालिका, बृद्धबृद्धालाई निर्घात कुटपिट गरेको थियो । कुटपीटबाट घाइते भएका भाटको उपचारको क्रममा मृत्यु भएको सञ्चारकर्मी महेश चौरसियाले जनाएका छन् ।",politic
"﻿राजविराज, ५ चैत । स्थानीय तहको संरचना अव्यवहारिक एवम् त्रुटीपूर्ण रहेको भन्दै सप्तरीको गाउँगाउँमा विरोध कार्यक्रम थालिएको छ ।
मल्हनियाँ–२ स्थित सरस्वती हटियामा शनिवार सर्वदलीय विरोधसभाको आयोजना गरिएको हो । विहुल नदी पश्चिमका गाउँ विकास समितिहरुलाई जोडेर छुट्टै गाउँपालिका बनाउनुपर्ने माग राख्दै मल्हनिया, रामनगर कोदरकट्टी, रौतहट, मौवाहा र बेल्हीका वासिन्दाहरुले हालको संरचनाप्रति विरोध जनाएका छन् ।
आफूहरुलाई बोदेवर्साइन नगरपालिकामा कुनै हिसाबले उपयुक्त नरहेको भन्दै पाँच गाविसलाई मिलाएर छुट्टै गाउँपालिकाको माग गरेका छन् । नेपाली कांग्रेसका गाउँ समिति सभापति ईनरदेव यादवको अध्यक्षता, संघीय समाजवादी फोरम नेपालका युवा नेता दयानन्द गोइतको प्रमुख आतिथ्य तथा नेकपा माओवादी केन्द्र छत्रनारायण यादवको विशिष्ठ आतिथ्यमा विरोधसभाको आयोजना गरिएको थियो । विरोधसभा प्रत्येक गाविसमा आयोजना गरिने गोइतले जानकारी दिएका छन् ।
यसैगरी सप्तरीको सुरुङ्गा नगरपालिकामा आफूहरु बस्न उपयुक्त नहुने भन्दै पटेर्वा र टिकुलियाका वासिन्दाले संयुक्त रुपमा उच्च मावि टिकुलियाको प्राङ्गणमा सभा आयोजना गरिएको पटेर्वा गाविसका पूर्व अध्यक्ष नथुनी यादवले जानकारी दिएका छन् । सुरुङ्गा नगरपालिका भन्दा बरु आफूहरु बिहुल पश्चिमका गाविसहरुमै पटेर्वा र टिकुलियालाई राख्नुपर्ने आफूहरुको माग रहेको संघीय समाजवादी फोरम नेपालका सिकिलाल यादे जानकारी दिएका छन् ।",politic
"﻿राजविराज, ५ चैत । सप्तरी युथ नेपालले थालेको ५० हप्ते सरसफाई अभियान २९ हप्ता पुरा गरेको छ ।
युवाहरुले आफ्नै सक्रियतामा सरसफाई अभियानलाई निरन्तरता दिँदैआएका हुन् । २९ औं हप्ता अन्तर्गत शनिवार राजविराजको गजेन्द्र चोकदेखि राजदेवी बस स्ट्याण्डसम्म सरसफाई गरिएको सप्तरी युथ नेपालका सदस्य सुरज यादवले जानकारी दिएका छन् । गजेन्द्र चोकदेखि पूर्वपट्टीको टोल हुँदै राजदेवी बस स्टेन्डसम्म सरसफाई गरिएको उनले बताए ।
‘सरसफाई तपाईंको हातमा हामी युवा तपाईंको साथमा’ भन्ने मूल नाराका साथ शुरु गरिएको सरसफाईको २९ औं हप्तामा केही स्थानीयहरुले समेत सघाएका छन् । सरसफाई गर्दा सप्तरीका स्थानीय र सम्बन्धित निकायले सहयोग गर्ने आश्वासन दिएपनि हालसम्म कुनै किसिमको सहयोग नगरेको भन्दै सरसफाई युवा इन्चार्ज मोहन यादवले गुनासो गरेका छन् ।",politic
"﻿राजविराज, ५ चैत । सप्तरीको मलेठ घटनामा प्रहरीको गोली लागेर घाइते भएकाहरुलाई संयुक्त लोकतान्त्रिक मधेशी मोर्चाका नेताहरुले शनिवार भेंटघाट गर्दै आर्थिक सहयोग गरेका छन् ।
मोर्चाका नेताहरुले आन्दोलनका घाइतेहरुलाई भेटेर स्वास्थ्य अवस्थाबारे जानकारी लिँदै जनही ११ हजार रुपैयाँका दरले सहयोग रकम उपलब्ध गराएका छन् ।
सद्भावना पार्टीका केन्द्रीय वरिष्ठ उपाध्यक्ष मृगेन्द्र कुमार सिंह यादव, तराई मधेश लोकतान्त्रिक पार्टीका सह–महामन्त्री जयप्रकाश ठाकुर, संघीय समाजवादी फोरम नेपालका राजनीतिक समितिका सदस्य शैलेन्द्र प्रसाद साह, राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डल, सद्भावना पार्टीका केन्द्रीय सदस्य दिपेन्द्र प्रसाद चौधरी, दिनेश कुमार यादव, संयुक्त लोकतान्त्रिक मधेशी मोर्चाका जिल्ला संयोजक दिनेश कुमार यादव, मोर्चाका निवर्तमान संयोजक अमरनाथ मण्डल, सद्भावना पार्टीका क्षेत्रीय अध्यक्ष लक्ष्मण यादव, तमलोपाका जागेश्वर रायलगायतका नेताहरुको संयुक्त टोलीले घाइतेहरुसँग भेटघाट गरेका छन् ।",politic
"﻿राजविराज, ६ चैत । संयुक्त लोकतान्त्रिक मधेशी मोर्चाका नेता तथा कार्यकर्ताहरुले सप्तरीको दुई गाउँपालिका र एक नगरपालिकामा आइतवार विहान तालाबन्दी गरिएको छ ।
राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलको नेतृत्वमा विहान पातो नगरपालिका बेल्ही चपेना गाउँपालिका कार्यालयमा आइतवार तालाबान्दी गरिएको छ । स्थानीय तहको संरचना विभेदपूर्ण भएको तथा परिमार्जनसहितको प्रस्ताव पारित गरी संविधान संशोधन नभएसम्म कुनै पनि चुनाव हुन नदिने भन्दै आफूले स्थानीय निकायमा तालाबन्दी गरेको सचिव मण्डलले जानकारी दिएका छन् ।
यसैगरी सप्तरीको छिन्नमस्ता गाउँपालिकामा समेत मोर्चाले तालाबन्दी गरेको छ । मोर्चाका नेता तथा कार्यकर्ताहरु गाउँपालिका कार्यालयमा तालाबन्दी गरिएको विद्यार्थी मञ्चका केन्द्रीय अध्यक्ष किशोर कुमार यादवले जानकारी दिएका छन् । मोर्चाका सप्तरी संयोजक दिनेश कुमार यादव नेतृत्वमा संघीय समाजवादी फोरम नेपालका केन्द्रीय सदस्य अशोक कुमार यादव, विद्यार्थी नेता तारकेश्वर यादवसमेतले तालाबन्दी गरेका छन् ।",politic
"﻿वीरगञ्ज, ६ चैत । पर्साका चर्चित उद्योगी व्यापारीहरुको ठूलो जमातले आइतवार संघीय समाजवादी फोरम नेपालमा प्रवेश गरेको छ ।
उद्योेगी व्यापारीसँगै विभिन्न पार्टी परित्याग गरी करिब तीन हजारको संख्यामा आमजनता फोरम नेपालमा प्रवेश गरेका जनाईएको छ । संघीय समाजवादी फोरम नेपाल पर्साले पोखरियामा आयोजना गरेको बृहत् पार्टी प्रवेश तथा विशाल आमसभामा उद्योगपति, व्यापारी र आम जनताको ठूलो समूह प्रवेश गरेको पार्टी श्रोतले जनाएको छ । नेपाली काग्रेस, नेकपा एमाले, नेकपा माओवादी केन्द्र, राप्रपा लगायत विभिन्न पार्टी परित्याग गरि हजारौंको संख्यामा फोरम नेपाल प्रवेश गरेका छन् । 
वीरगञ्जस्थित पप्पु कन्ट्रक्सनका सञ्चालक हरिनारायण रौनियार र चर्चित उद्योगपति विजय सरावगी फोरम नेपाल प्रवेश गरेका छन् । तराई मधेश प्रदेशका अभियानका नेता सिपु तिवारी र राष्ट्रिय प्रजातन्त्र पार्टीका जिल्ला नेता अशेश्वर यादवले पनि फोरम नेपालमा प्रवेश गरेका छन् । सत्या सिनेमा हलका संचालक एवम् नेपाली कांग्रेसका नेता प्रमोद साह, हिन्दुवादी नेता ज्योति लाल कलवार, वैशणी सिनेमा हलका सञ्चालक एवं नेपाली कांग्रेसका नेता जोगिन्दर साह फोरम नेपालमा आवद्ध भएका छन् ।
नेकपा एमालेका जिल्ला सदस्यहरु नन्दु बैठा र हिमाचल कुशवाहाले एमाले परित्याग गरी फोरम नेपालको सदस्यता लिएका छन् । हजारौंको संख्यामा गाउँगाउँबाट आएका आमजनताको बृहत् समूह पनि पार्टी प्रवेश गरेको जनाईएको छ । नवप्रवेशी उद्योगपति, व्यापारी, नेता र आमजनतालाई संघीय समाजवादी फोरम नेपालका केन्द्रीय अध्यक्ष उपेन्द्र यादवले फूलमाला र अबीरले स्वागत गर्दै पार्टी प्रवेश गराएका छन् ।
फोरम नेपाल पर्साका जिल्ला अध्यक्ष प्रदीप यादवको विशेष पहलमा आयोजना गरिएको बृहत् पार्टी प्रवेश कार्यक्रममा फोरम नेपालका केन्द्रीय उपाध्यक्ष एवं सांसद् लालबाबु राउत, केन्द्रीय सदस्य करीमा बेगम, सांसद् श्रवण अग्रवाल लगायतको उपस्थिति रहेको थियो ।",politic
"﻿राजविराज, ६ चैत । काठमाण्डौको बागडोल स्थित मधेशी समाजले सप्तरीको मलेठ घटनामा प्रहरीको गोलीबाट मारिएका पाँच जनाका परिवारलाई आर्थिक सहयोग उपलब्ध गराएका छन् ।
सप्तरी जिल्ला स्थायी घर भई बागडोलमा बस्दैआएका सप्तरीवासीले एक आपसमा संकलन गरेको रकम आइतवार वितरण गरिएको हो । संघीय समाजवादी फोरम नेपालका राजनीतिक समिति सदस्य शैलेन्द्र प्रसाद साहको विशेष पहलमा जनही ११ हजार रुपैयाँका दरल पीडित परिवारको घरमै पुगेर समाजको तर्फबाट उप प्राध्यापक विरेन्द्र यादवले रकम हस्तान्तरण गरेका छन् । उक्त अवसरमा सद्भावना पार्टीका केन्द्री सदस्य दिपेन्द्र प्रसाद चौधरी, संयुक्त लोकतान्त्रिक मधेशी मोर्चा सप्तरीका संयोजक दिनेश कुमार यादव, राष्ट्रिय मधेश समाजवादी पार्टीका जिल्ला अध्यक्ष सतिश कुमार सिंहलगायतको उपस्थिति थियो ।
गत फागुन २३ गते मलेठमा प्रहरीले चलाएको गोली लागेर मलेठ गाविस वडा नम्वर– २ का २५ वर्षिय सञ्जन मेहता, मलेठ–४ का ५० वर्षिय पीताम्बर मण्डल र प्रसवनी–४ टेङ्गरी घर भएका ३५ वर्षिय सिनियर अहेव आनन्द कुमार साह र मलेठ–४ का विरेन्द्र महतो र जमुनी मधेपुरा गाविस वडा नम्वर–१ कटवी गाउँ निवासी ५० वर्षिय ईनरदेव यादवको मृत्यु भएको थियो ।",politic
"﻿राजविराज, ६ चैत । संयुक्त लोकतान्त्रिक मधेशी मोर्चाका नेता तथा कार्यकर्ताहरुले सप्तरीका सम्पूर्ण नगरपालिका र गाउँपालिकाहरुमा तालाबन्दी गरेका छन् ।
नेपाल सरकारले हालै निर्धारण गरेको संरचना अनुसार सप्तरी जिल्लामा ८ वटा नगरपालिका र ९ वटा गाउँपालिका निर्धारण गरिएको हो । राजविराज, कञ्चनरुप, डाकनेश्वरी, बोदे बर्साइन, खडक, शम्भुनाथ, सुरुंगा र हनुमाननगर कंकालिनी नगरपालिकामा तालाबन्दी गरिएको छ । यसैगरी कृष्णा सोवरण, छिन्नमस्ता, महदेवा, सप्तकोशी, तिरहुत, तिलाठी कोइलाडी, रुपनी, बेल्ही चपेना र विष्णुपुर गाउँपालिकामा समेत तालाबन्दी गरिएको मोर्चाले जनाएको छ ।
राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलको नेतृत्वमा विहान पातो नगरपालिका बेल्ही चपेना गाउँपालिका कार्यालयमा आइतवार तालाबान्दी गरिएको छ । स्थानीय तहको संरचना विभेदपूर्ण भएको तथा परिमार्जनसहितको प्रस्ताव पारित गरी संविधान संशोधन नभएसम्म कुनै पनि चुनाव हुन नदिने भन्दै आफूले स्थानीय निकायमा तालाबन्दी गरेको सचिव मण्डलले जानकारी दिएका छन् ।
यसैगरी सप्तरीको छिन्नमस्ता गाउँपालिकामा समेत मोर्चाले तालाबन्दी गरेको छ । मोर्चाका नेता तथा कार्यकर्ताहरु गाउँपालिका कार्यालयमा तालाबन्दी गरिएको विद्यार्थी मञ्चका केन्द्रीय अध्यक्ष किशोर कुमार यादवले जानकारी दिएका छन् । मोर्चाका सप्तरी संयोजक दिनेश कुमार यादव नेतृत्वमा संघीय समाजवादी फोरम नेपालका केन्द्रीय सदस्य अशोक कुमार यादव, विद्यार्थी नेता तारकेश्वर यादवसमेतले तालाबन्दी गरेका छन् ।
यसैगरी फोरमका राजनीतिक समिति सदस्य शैलेन्द्र प्रसाद साह, सद्भावना पार्टीका केन्द्रीय सदस्यहरु दिनेश यादव, दिपेन्द्र प्रसाद चौधरी, फोरमका युसुफ अलि, फोरम गणतान्त्रिक जिल्ला अध्यक्ष नरेन्द्र यादव, युवा नेता मुकेश कर्णसहित मोर्चा सम्वद्ध पार्टीका नेताहरुले स्थानीय निकायहरुमा तालाबन्दी गरेका छन् । माग पुरा नभएसम्म तालाबन्दी जारी रहने मोर्चाका संयोजक यादवले प्रेस विज्ञप्तिमार्फत जानकारी गराएका छन् ।
मोर्चाले परिमार्जनसहित संविधान संशोधन, स्थानीय तहको पुर्नसंरचना अवैज्ञानिक र अव्यबहारिक रहेकोले सच्याउनुपर्ने, स्थानीय तहलाई केन्द्र सरकार नभई प्रदेश सरकारको मातहत राख्नुपर्ने, स्थानीय तहको निर्वाचन अगाडि संघिय तथा प्रदेशको निर्वाचन गर्नुपर्ने, समान जनसंख्याको आधारमा देशभरी स्थानीय तहको निर्धारण गर्नुपर्ने, फागुन २३ गते सप्तरीको मलेठ घट्नामा प्रहरीद्वारा हत्या गरिएका पाँच जना निर्दाेषहरुलाई शहीद घोषणा गर्नुपर्ने, मलेठ घट्नाको निष्पक्ष न्यायायीक छानबिन आयोग गठन गर्नुपर्ने, शान्तिपूर्ण आन्दोलनमा राज्यले नश्लबादी चरित्र देखाउँदै गर्दै आएको बर्बर दमन बन्द गर्नुपर्ने र संघियतालाई समाप्त पार्ने षडयन्त्र नगरियोस् माग राखेका छन् ।",politic
"﻿राजविराज, ७ चैत । संघीय समाजवादी फोरम नेपालका अध्यक्ष उपेन्द्र यादव सोमवार भारतको बनारस प्रस्थान गरेका छन् ।
बनारस हिन्दू विश्व विद्यालय अन्तर्गत नेपाल स्टडी सेन्टरले बनारसमा मंगलवारदेखि आयोजना गर्न लागेको दुई दिवसीय ‘एजुकेशन फर डेभलपमेन्ट अफ डेमोक्रेसी, द कन्सिट्च्युसनल रिजल्टिङ्ग कन्फिलिक्ट्स इन नेपाल द साउथ एसियन कन्टेक्सट’ विषयक सेमिनारलाई सम्वोधन गर्न उनी भारत प्रस्थान गरेका हुन् । सेमीनारमा प्रमुख अतिथि एवं मुख्य वक्ताका रुपमा सहभागी हुन संयुक्त लोकतान्त्रिक मधेशी मोर्चा एवम् संघीय गठबन्धनका संयोजक यादव भारतको दिल्ली हुँदै बनारस पुग्ने कार्यक्रम रहेको प्रेस सल्लाहकार महेश चौरसियाले जानकारी दिएका छन् ।",politic
"﻿राजविराज, ७ चैत । नेकपा माओवादीलाई शान्ति प्रक्रियामा ल्याउने नेपाली राजनीतिका शिखर पुरुष स्व.गिरिजाप्रसाद कोईरालाको ७ औं स्मृति दिवसको अवसरमा सोमवार साँझ एक कार्यक्रमको आयोजना गरियो ।
वि.पि.विचार समाज सप्तरीद्वारा राजविराजमा मैनबत्ती प्रज्वलन गरी स्व.कोइरालाको स्मरण गरिएको हो । नेपाल तरुण दल सप्तरीका सभापती सिता प्रसाद यादवको अध्यक्षता नेपाली कांग्रेस सप्तरीका जिल्ला सचिव रामकुमार यादवको प्रमुख आतिथ्यमा उक्त कार्यक्रम आयोजना गरिएको छ ।
कार्यक्रममा ने.वि.संघ सप्तरीका पूर्व सभापति मो.सब्बिर आजम गुलाब, युवा नेता पार्थो सरकार, तरुण नेता गंगा सागर गुप्ता, मुकेश चौधरी, मो.प्रवेज, मनोज यादव, महेश यादव, प्रेम यादव, गुडु यादव लगायतको उपस्थिति थियो ।",politic
"﻿राजविराज, ८ चैत्र । सप्तरीको मलेठ घटनामा मारिएका परिवारको घरघरमा पुगेर सचेत युवा जागरण सप्तरीले मङ्गलवार अवस्थाबारे जानकारी लिएका छन् ।
आन्दोलनका मृतक ईनर यादव, पिताम्बर मण्डल, सञ्जन मेहता, बिरेन्द्र मेहता र आनन्द साहको घरमा पुगेर युवा जागरणले जानकारी लिएका हुन् । सचेत युवा जागरणका संयोजक पार्थो सरकारको नेतृत्वमा सिता प्रसाद यादव, मुकेश चौधरी, मो. प्रवेज, गंगा सागर गुप्ता, महेश यादव, प्रेम यादव, मनोज यादव र मो.रसिदले उनीहरुको घर पुगेर उनीहरुको समस्याहरुबारे जानकारी लिएका छन् ।
उनीहरुको घरका वालवालिका आर्थिक समस्या तथा मानसिक तनावका कारण विद्यालय जान नसकिरहेकोले शैक्षिक सामग्रीको समेत अभाव रहेको संयोजक सरकारले बताए ।",politic
"﻿राजविराज, ८ चैत । संयुक्त लोकतान्त्रिक मधेशी मोर्चाका स्थानीय नेता तथा कार्यकर्ताहरुले सप्तरीको बनौली गाउँ विकास समितिको कार्यालयमा मङ्गलवार तालाबन्दी गरेका छन् ।
स्थानीय तहको संरचना विभेदपूर्ण भएको तथा परिमार्जनसहितको प्रस्ताव पारित गरी संविधान संशोधन नभएसम्म कुनै पनि चुनाव हुन नदिने भन्दै आफूले स्थानीय निकायमा तालाबन्दी गरेको स्थानीय युवा धर्मनाथ यादवले जानकारी दिएका छन् । उक्त कार्यक्रममा राजाराम यादव, रामचन्द्र चौधरी, जिज्ञानन्द चौधरी, विनोद चौधरी, देवनारायण साह, राजेन्द्र मण्डल, रामकुमार राम, रामकृष्ण चौधरी, गणेशी मण्डल, पिताम्बर साह, रोहिण मण्डल, रामानन्द रामलगायतको सहभागीता रहेको थियो ।",politic
"﻿राजविराज । स्थानीय तहको संरचना अव्यवहारिक एवम् त्रुटीपूर्ण रहेको भन्दै सप्तरीको बेल्ही र रौतहटमा मङ्गलवार सर्वपक्षीय विरोध कार्यक्रम गरिएको छ ।
नेपाली कांग्रेस बेल्हीका अध्यक्ष रामकृष्ण झाको अध्यक्षता तथा संघीय समाजवादी फोरम नेपालका युवा नेता दयानन्द गोइतको प्रमुख आतिथ्यमा कार्यक्रम आयोजना गरिएको हो । विहुल नदी पश्चिमका गाउँ विकास समितिहरुलाई जोडेर छुट्टै गाउँपालिका बनाउनुपर्ने माग राख्दै मल्हनिया, रामनगर कोदरकट्टी, रौतहट, मौवाहा, बेल्ही, पटेर्वा र टिकुलियाका वासिन्दाहरुले बोदेवर्साइनमा आफूहरु नबस्ने अडानकासाथ विरोधमा उत्रेका छन् ।
यसैगरी जिल्लाको रौतहट गाविसमा समेत नेपाली कांग्रेसका गाउँ समितिका अध्यक्ष गुदर चौधरीको अध्यक्षता तथा फोरम नेपालका दयानन्द गोइतको प्रमुख आतिथ्यमा कार्यक्रम आयोजना गरिएको थियो । आफूहरुको मागलाई सम्वोधन नगरेसम्म आन्दोलन जारी राख्ने स्थानीयवासिन्दाहरुको भनाइ छ ।",politic
"﻿राजविराज, ८ चैत्र । सोमवार बेलुका परेको असिनाका कारण आँप, गहुँ र तरकारी बालीमा ठूलो क्षति पुगेको भन्दै रुपनगर आँप उत्पादक कृषक समूहले क्षतिपूर्तीको माग गरेको छ ।
समूहका अध्यक्ष तीर्थराज पोखरेलले कृषकहरुको तर्फबाट मङ्गलवार प्रेस विज्ञप्ति जारी गर्दै क्षतिपूर्तीको माग गरेका हुन् । असिनाबाट जिल्लाको पूर्वी तथा उत्तरी भेगको सितापुर, महुली, जण्डौल, ठेलिया, रुपनगर, धरमपुर, कञ्चनरुप नगरपालिको विभिन्न भागमा लगाईएको आँप, गहुँ र तरकारी बालीमा क्षती पुर्याएको भन्दै पोखरेलले दुख व्यक्त गरेका छन् । दैवी प्रकोपको मारमा परेका गरिब किसानहरुको हानी नोक्सानीको मूल्यांकन गरी अविलम्ब क्षतीपूर्तीको व्यवस्था मिलाउन उनले माग गरेका छन् ।",politic
"﻿बृजमान तामाङ
बिरेन्द्र बजार ८ चैत । नेपाल आदिवासी जनजाती यूवा महासंघका महासचिव सुदर्शन चौधरीले आगामी बैशाख ३१ गते घोषित स्थानीय तहको निर्वाचन विथोल्न आदिवासी जनजाती यूवाहरुलाई निर्देशन दिएका छन् ।
सप्तरीको कठौना स्थित आदिवासी जनजाती महासंघ सप्तरीको सभाहलमा मङ्गलवार आदिवासी जनजाती यूवा महासंघ सप्तरीको चौथो जिल्ला अधिवेशनलाई सम्वोधन गर्दै उनले यस्तो निर्देशन दिएका हुन् । स्थानिय तहको संरचनालाई पुर्णता नदिएसम्म कुनै पनि निर्वाचनको औचित्यता नहुने बताउँदै उनले स्थानिय निकायको संरचना विभेदकारी रहेको बताए ।
स्थानिय निकाय पुनर्संरचना आयोगले सरकारलाई बुझाएको प्रतिवेदन अपुर्ण रहेको प्रष्ट पार्दै प्रमुख अतिथि चौधरीले यथास्थितिमा सरकारले गर्न लागेको चुनाव विथोल्न निर्देशन दिए । सरकारद्वारा घोषित स्थानीय तहको संरचानाले सदियौदेखी बिभेदमा पारिएका गरिब, बिपन्न र आदिबासी, मधेशी समुदायको भावनालाई सम्वोेधन गर्न नसकेको बताउँदै उनले भने ‘कुनै जातीको सघनतालाई आधारमानी बिशेष, संरक्षित र स्वायत क्षेत्रसहितको संरचना बनाउनु पर्छ ।’ संबिधान संसोधन गरेर आदिबासी जनजाती, मधेशी सहितका उत्डित समुदायको आधिकार सुनिश्चित नभएसम्म चुनावमा भाग लिनुको औचित्य नरहेको उनले बताए ।
कार्यक्रममा आदिवासी जनजाती महासंघ सप्तरीका पूर्व अध्यक्ष महेन्द्र प्रसाद चौधरी, थारु कल्याणकारिणी सभा सप्तरीका पुर्ब सभापति उपेन्द्र नारायण चौधरी(पगडीवाला), नेपाल तामाङ घेदुङ सप्तरीका अध्यक्ष सन्तमान गोले, बलराम चौधरी लयायतकले समेत मन्तब्य ब्यक्त गरे । आदिबासी जनजाती यूवा महासंघ सप्तरीका सचिव अरबिन्द चौधरीले सञ्चालन गरेको कार्यक्रममा स्वागत उपाध्यक्ष सुर्यमान तामाङले गरे ।
यसैगरी अधिवेशनले अरबिन्द चौधरीको अध्यक्षतामा १५ सदस्य आदिवासी जनजाती यूवा महासंघ सप्तरी समेत गठन गरेको जनाएको छ ।",politic
"﻿लहान, ९ चैत्र । नयाँ शक्ति पार्टी नेपालले ‘हिमाल–पहाड–तराई–मधेस राष्ट्रिय अभियान’ बुधवारदेखि सिरहाको लहानबाट सञ्चालन हुन लागेको छ ।
‘हिमाल–पहाड–तराई–मधेस, ईन्द्रेणी नेपाली राष्ट्रियताको सन्देश’ भन्ने नाराका साथ अभियान सञ्चालन हुन लागेको हो । चैत ९ गते लहानबाट शुरु भई चैत्र गते धनगढी पुगेर सम्पन्न हुने पार्टीका केन्द्रीय सदस्य राजेश विद्रोहीले जानकारी दिएका छन् । उनका अनुसार चैत्र १० गते बर्दीबास र चन्द्रनिगाहपुर, चैत्र ११ गते भैरहवा, चैत्र १२ गते कोहलपुर र चैत्र धनढीमा सभाको आयोजना गरिनेछ । सभालाई सम्वोधन गर्न पार्टीका अध्यक्ष डा. बाबुराम भट्टराई, नेतृ हिसिला यमी, नेता रामकुमार शर्मालगायतले सम्वोधन गर्ने कार्यक्रम रहेको छ ।",politic
"﻿लहान, ९ चैत । नयाँ शक्ति पार्टीका संयोजक डा. बाबुराम भट्टराईले नयाँ शक्ति पार्टीले देशलाई जोड्नकालागि आफूहरुले हिमाल, पहाड, तराई मधेश राष्ट्रिय अभियान सञ्चालन गरेको बताएका छन् ।
सिरहाको लहानमा नयाँ शक्ति पार्टीले सुरु गरेको हिमाल, पहाड, तराई मधेश राष्ट्रिय अभियानको बुधबार उद्घाटन गर्दै उनले यस्तो कुरा बताएका हुन् । मधेशी समुदायले विखण्डन होइन बरु देशको कार्यकारी प्रमुख बन्ने लक्ष्य राख्नुपर्नेमा जोड दिँदै उनले भने ‘मधेशी समुदायका मान्छेले नेपालको कार्यकारी प्रमुख बन्ने लक्ष्य राख्नुपर्छ र त्यो अधिकार तपाईंहरुमा छ ।’
संयोजक भट्टराईले संघीयतको मुद्दा टुङ्गोमा पुर्याएर मात्र चुनाव गर्नुपर्ने बताउँदै नयाँ शक्ति जहिल्यै पनि चुनावको पक्षमा रहेकोले निष्पक्ष र धाँधरीरहित चुनावका लागि नयाँ शक्तिले ६ वटा पूर्वशर्तलाई अगाडि सारेको प्रष्ट्याए । ‘अहिले निर्वाचन पहिले कि संशोधन पहिले भन्ने कुरामा विवाद भइरहेको छ, गाडा अघि बढ्नकोलागि सहि अर्थमा गोरु अगाडि र गाडा पछाडि हुनुपर्छ’ उहाँले भन्नुभयो – ‘संघीयताको मुद्दा टुंग्याएर संविधान संशोधन गर्ने र त्यसपछि चुनाव गर्नुपर्छ, यो नै उपयुक्त र सुल्टो बाटो हो ।’

सरकारले संघीयताको मुद्दा र संविधान संशोधनको विषयलाई थाती राखेर चुनावको कुरा गरेर संघीयता र राज्य पुनःसंरचनाको मुद्दालाई नै विषयान्तर गर्न खोजेको आरोप लगाउँदै उनले प्रश्न गरे– ‘नयाँ शक्ति पार्टीको स्पष्ट अडान के हो भने संविधानले कल्पना गरेको संघीय संरचना, प्रदेश, स्थानीय तह, स्वायत्त क्षेत्र, विशेषाधिकार क्षेत्रको सीमांकन भएकै छैन, प्रदेशको सीमाङ्कन हल भएकै छैन, यस्तो अवस्थामा चुनाव पहिले गर्छु भन्नु कसरी सुल्टो बाटो हुन्छ ?’
पार्टीका संयोजक भट्टराईले इतिहासको मूल्यांकन गर्दै राज्यको पुनःसंरचना गरेर नेपालका राष्ट्रिय एकता कायम राख्नुपर्ने र त्यसका लागि संघीयताको प्रवद्र्धन अपरिहार्य रहेको बताए । ‘एकातिर एकात्मक राज्य राख्न चाहने प्रवृत्ति र अर्कोतिर पृथकतावादी प्रवृत्तिले पनि समस्या पारिरहेको छ’ डा. भट्टराईले भने ‘यी दुई वटै एउटै सिक्काका दुई पाटा हुन्, जसले अन्ततः विखण्डनको बिउ रोपेका छन्, यसको समाधान संघीयताको उचित व्यवस्थापन नै हो ।’
पार्टीका सह–संयोजक रामचन्द्र झाले निर्वाचनको लागि उपयुक्त वातावरण नबनेको भन्दै सबैभन्दा पहिले निर्वाचनको वातावरण बनाउनुपर्ने आवश्यकता औंल्याए । पञ्चायतकालमा र राजाको प्रत्यक्ष शासनकालमा पनि चुनाव भएको प्रसङ्ग उल्लेख गर्दै सबैलाई नसमेटिने चुनावले समस्या समाधान गर्न नसक्ने बताए । एमाले, कांग्रेस, माओवादीलगायतका पुराना राजनीतिक पार्टीहरु देशलाई निकास दिने सवालमा विफल भएकोले नयाँ शक्तिले एउटा वैकल्पिक शक्तिको रुपमा चुम्बकीय काम गरेको उनले दावी गरे । 
संगठन विभाग प्रमुख देवेन्द्र पौडेलले यो देशलाई विखण्डन गर्ने कुत्सित चाहना राख्नेहरुलाई खबरदारी गर्न आफूहरु मधेश झरेको बताए । नेपालमा आएको संघीयता र समावेशीताका मुद्दाहरु मधेशको योगदान भएकोले यसलाई कसैले खोस्न नसक्ने दावी गरे । देशलाई समृद्धिको बाटोमा लिएर जानका लागि नयाँ शक्तिका अभियन्ताहरु सक्रिय भएर अघि बढेको बताउँदै हिमाल, पहाड, मधेश एक भएर राष्ट्रिय एकता कायम गर्नुपर्नेमा जोड दिए ।
पार्टीका केन्द्रीय कार्यकारी सदस्य देवी प्रसाद ओझाले जसरी एउटी आमाको लागि सबै सन्तान बराबरी हुन्छन् त्यसैगरी यो देशमा बस्ने सबै नेपालीहरुको हक बराबरी हुनुपर्ने बताए । मधेशमा बस्ने धर्तीपुत्रहरुले यो मधेशलाई आवादी गरेर नेपाल बनाएको तथ्य उल्लेख गर्दै मधेशमा बस्ने मधेशीलाई विहारी भनेर कहिल्यै मुलुकको हित नहुने कुरामा जोड दिए ।
नयाँ शक्तिको अन्तर्राष्ट्रिय विभाग प्रमुख हिसिला यमीले नयाँ शक्तिले जे भन्छ, त्यही गर्ने भएकाले नै नयाँ भएको बताईन् । नयाँ शक्ति समावेशी सिद्धान्तको असली प्रयोगकर्ता भएको बताउँदै पुराना पार्टीहरुको उपादेयता सकिएको उनले दावी गरिन् । संघर्षमा मधेशी समुदाय निकै अगाडि रहँदारहँदै पनि यहाँका समुदाय र पार्टीहरुमा एकताका अभाव रहेकोले आन्तरिक एकता हुनुपर्ने आवश्यकता औंल्याईन् ।
पार्टीको सुशासन आयोगका संयोजक परशुराम खापुङले नयाँ शक्तिको जारी अभियान हिमाल पहाड तराई मधेशलाई जोडेर राष्टिय एकता निर्माण गर्ने अभियान भएको बताए । उनले अहिलेको सन्दर्भमा चुनाव अपरिहार्य भएकोले सबै पक्षलाई समेटेर चुनाव गर्नुपर्ने धारणा राखे । संसदीय विभाग प्रमुख केशव दाहालले तराई मधेशमा जारी आन्दोलन न्यायको आन्दोलन भएकोले आन्दोलनमा नयाँ शक्ति पार्टीको पनि ऐक्यवद्धता रहेको बताए । उहाँले काठमाडौं मधेशसँग र मधेश काठमाडौंसँग रहनुपर्ने धारणा राखे ।
केन्द्रीय कार्यकारी सदस्य कलामुद्दीन राइनले मधेशको आन्दोलन कसैको अधिकार खोस्न नभई मधेशी जनतालाई अधिकार सम्पन्न गराउन भएकोले सबैले साथ र सहयोग गर्नुपर्ने धारणा राखे । पार्टीका सामाजिक आन्दोलन अभियानका संयोजक राम कुमार शर्माले संविधानमा मधेशी जनतालाई अधिकार दिनका लागि कन्जुस्याईं गरिएकोले तराई मधेशमा आन्दोलन उठेको बताउँदै तराई मधेश, आदिवासी जनजातिको समस्या सम्बोधन नगरेसम्म देशले समृद्धिको मार्ग अवलम्बन गर्न नसक्ने धारणा राखे ।
प्रस्तावित २ नम्वर प्रदेशका संयोजक महेन्द्र पासवानले जनतालाई हक, अधिकार सम्पन्न गर्नकालागि नयाँ शक्तिको स्थापना भएकोले नयाँ शक्ति पार्टीले सबै उत्पीडित मधेशी, थारु, आदिवासी जनजातिको अधिकार सुनिश्चित गर्ने बताए । सभालाई नयाँ शक्तिका सिरहा जिल्ला संयोजक जिवछ यादव, कार्यकारी सदस्य लक्ष्मी चौधरी थारु, पिंकी गुरुङ, रामरिझन यादवलगायतले सम्बोधन गरे ।
कार्यक्रममा नयाँ शक्ति पार्टी निकट सांस्कृतिक संगठन समृद्धि सांस्कृतिक समूहले साङ्गीतिक प्रस्तुति दिएका थिए । कार्यक्रममा विभिन्न पार्टीहरु परित्याग गरी करिब दुई सय जना स्थानीय नेता तथा कार्यकर्ताहरु नयाँ शक्ति पार्टीमा प्रवेश गरेका छन् ।
नयाँ शक्ति पार्टीले हिमाल, पहाड, तराई मधेश जोड्ने राष्ट्रिय एकता अभियान बुधबार सिरहाबाट सुरु गरेको छ । बुधबार लाहानमा आयोजना गरिएको एक कार्यक्रममा पार्टीका संयोजक डा. बाबुराम भट्टराईले उद्घाटन गर्दै कार्यक्रमका शुभारम्भ गरेका छन् । नयाँ शक्ति पार्टीले राष्ट्रिय एकता निर्माणका लागि अभियानको सुरुवात गरेको हो । सिरहाबाट सुरु अभियान १३ गते कैलालीको धनगढीमा पुगेर समापन हुनेछ ।",politic
"﻿राजविराज, ९ चैत । स्थानीय तहको संरचना अव्यवहारिक एवम् त्रुटीपूर्ण रहेको भन्दै सप्तरीको माध्यमिक विद्यालय रामनगरमा बुधवार सर्वपक्षीय विरोध कार्यक्रम गरिएको छ ।
नेपाली कांग्रेस बुथ समितिका अध्यक्ष बद्री प्रसाद यादवको अध्यक्षता तथा संघीय समाजवादी फोरम नेपालका युवा नेता दयानन्द गोइतको प्रमुख आतिथ्यमा कार्यक्रम आयोजना गरिएको हो । विहुल नदी पश्चिमका गाउँ विकास समितिहरुलाई जोडेर छुट्टै गाउँपालिका बनाउनुपर्ने माग राख्दै मल्हनिया, रामनगर कोदरकट्टी, रौतहट, मौवाहा, बेल्ही, पटेर्वा र टिकुलियाका वासिन्दाहरुले बोदेवर्साइनमा आफूहरु नबस्ने अडानकासाथ विरोध कार्यक्रम आयोजना गर्दैआएका छन् ।
उनीहरुले बोदेवर्साइनमा नबस्ने माग गर्दै जारी राखेको आन्दोलन माग सम्वोधन नभएसम्म जारी रहने स्थानीयवासिन्दाहरुको भनाइ छ ।",politic
"﻿वीरगञ्ज, ९ चैत्र । राष्ट्रिय मधेश समाजवादी पार्टी पर्साले स्थानिय तहको पुनर्संरचना गर्दा विभेद भएको भन्दै जिल्ला प्रशासन कार्यालयमा ज्ञापन पत्र बुझाएर विरोध जनाएको छ ।
रा.म.स.पा.पर्साका अध्यक्ष प्रेम बाबु पटेलको नेतृत्वमा केन्द्रीय सदस्य राजेशमान सिंह, महाविर शर्मा, डा.सुरेन्द्र तिवारी, युवा लिगको अध्यक्ष सुशिल पटेल, जिल्ला सचिव उमेश सहनी, वकिल हवारी, राहुल तुलस्याङ, लगायतको टोलीले पर्साका प्रमुख जिल्ला अधिकारी केशवराज घिमिरे समक्ष ज्ञापन पत्र बुझाएका हुन् । स्थानीय तहको पुनः संरचना गर्दा पर्साका गा.वि.स.हरुलाई गाउपालिका घोषणा गरिएको र वीरगंज उप–महानगरपालिकाको साविक ३० वटालाई घटाएर २७ वडा कायम गर्ने क्रममा नगरको सर्वाधिक ठूला वडा १३, १६, १७, १८ र १९ लाई न्यायोचित ढंगले विभाजन गरी समान रुपमा कायम गर्न माग गर्दै त्यसो नगरिए वडाहरुमा कुनैपनि किसिमको काम हुन नदिने समेत चेतावनी दिइएको छ ।
यसैगरि रा.म.स.पा.को भातृ संगठन युवा लिग पर्साका अध्यक्ष सुशील पटेलको नेतृत्वमा करिब ५० जनाको संख्यामा रहेको युवा टोलीले वीरगञ्ज उप–महानगरपालिका वडा नं. ६ को वडा कार्यालयको वार्डमा कालो दलेर मधेश सरकार लेखेको राष्ट्रिय पत्रकार संघका केन्द्रीय अध्यक्ष विरेन्द्र साह (हिटलर) ले जानकारी दिएका छन् ।",politic
"﻿राजविराज, १० चैत । गत फागुन २३ गते मलेठमा भएको गोलीकाण्डको स्थलगत अध्ययन गर्न संसदीय छानबिन टोली विहीवार सप्तरी आईपुगेको छ ।
नेकपा एमालेले आयोजना गरेको मेची महाकाली राष्ट्रिय अभियानका क्रममा प्रहरीले चलाएको गोली लागेर पाँच जनाको मृत्यु तथा करिब तीन दर्जन घाइते भएका थिए । उक्त घटनाको विषयमा विस्तृत अध्ययन–अनुसन्धान गर्न संसदीय टोली जिल्ला आईपुगेको जनाईएको छ ।
सांसद मुख्तार अहमददको नेतृत्वमा रहेको टोली ११.३० बजे घट्नास्थल मलेठ गएर घटनास्थलको अवलोकन, प्रत्यक्षदर्शी एवम् पीडित परिवारजनसँग समेत भेट्ने कार्यक्रम रहेको सप्तरीका प्रमुख जिल्ला अधिकारी कृष्ण वहादुर कटवालले जानकारी दिएका छन् । यसैगरी उक्त टोलीले दिउँसो ३ बजे प्रमुख जिल्ला अधिकारीको निवासमा पत्रकार र राजनीतिक दलसँग भेंटघाट गर्ने कार्यक्रम रहेको उनले बताएका छन् ।",politic
"﻿राजविराज, १० चैत । गत फागुन २३ गते मलेठमा भएको गोलीकाण्डको विषयमा सामाजिक न्याय तथा मानव अधिकार संसदीय समिति अन्तर्गत गठित उप–समितिको टोलीले विहीवारदेखि स्थलगत अध्ययन थालेको छ ।
नेकपा एमालेले आयोजना गरेको मेची महाकाली राष्ट्रिय अभियानका क्रममा प्रहरीले चलाएको गोली लागेर पाँच जनाको मृत्यु तथा २७ जना घाइते भएका थिए । उक्त घटनाको विषयमा विस्तृत अध्ययन–अनुसन्धान गर्न नेपाली कांग्रेसका सांसद मोख्तार अहमदको नेतृत्वमा सांसदहरुको टोलीले घटनाको अध्ययन अनुसन्धान थालेको हो ।
टोलीमा नेकपा एमालेकी सांसद बसुन्धरा रोकाया, नेकपा माओवादी केन्द्रकी सांसद दुलारी हरिजन, राष्ट्रिय प्रजातन्त्र पार्टीका सांसद श्यामसुन्दर टिबडेवाल, मधेशी जन अधिकार फोरम नेपाल लोकतान्त्रिककी उषा यादव, शाखा अधिकृत ज्ञानहरि पन्थीसमेत रहेका छन् । टोलीले घटनास्थलको अवलोकन, पीडित परिवार, प्रत्यक्षदर्शी, संयुक्त लोकतान्त्रिक मधेशी मोर्चाका नेताहरुसँग घटनाबारे जानकारी लिएका छन् । सप्तरीका सुरक्षा प्रमुख, घटना हुँदाका बखत तैनाथ सुरक्षा अधिकारीसमेतसँग वस्तु स्थितीबारे जानकारी लिईने कार्य भईरहेको समितिका संयोजक सांसद अहमदले बताएका छन् ।
घटनाको विस्तृत अध्ययन अनुसन्धान गरी सामाजिक न्याय तथा मानव अधिकार संसदीय समितिमा पेश गरिने सांसद मुख्तार अहमदले बताए । प्रारम्भिक अनुसन्धानका क्रममा नियम विपरित प्रहरीले गोली चलाएको भन्दै उनले दुःख व्यक्त गरे । बल प्रयोग गर्नुपर्ने अवस्था आएको भए पनि पहिला रबरको गोली तथा गोली चलाउनुपरे ढाडभन्दा तल चलाउनुपर्नेमा ढाडभन्दा माथि नै गोली चलाएको पाईएको उनले सञ्चारकर्मीहरुलाई प्रतिक्रिया दिएका छन् ।
मलेठ घटनाको समयमा तात्कालीन प्रमुख जिल्ला अधिकारी रहेका उद्धव तिमिल्सेना, प्रहरी उपरीक्षक दिवेश लोहनी, नायब उपरीक्षक दानबहादुर कार्की र सशस्त्र प्रहरी उपरीक्षक जयबहादुर खड्कालाई गृह मन्त्रालयले घटना लगत्तै फिर्ता बोलाईसकेको छ । मलेठ घटनामा प्रहरीको गोलीबाट मलेठ–२ का सञ्जन मेहता, विरेन्द्र महतो तथा मलेठ–४ का पिताम्बर मण्डल, जमुनी मधेपुरा–१ का ईनर यादव र प्रसवनी–७ टेङ्गरीका आनन्द साहको मृत्यु भएको थियो ।",politic
"﻿बर्दिवास, १० चैत्र । नयाँ शक्ति पार्टीका संयोजक डा. बाबुराम भट्टराईले एकल जातीय अहंकारवादी सोचका कारण देशमा विखण्डनको बिऊ रोपिएको बताएका छन् ।
महोत्तरीको वर्दिवासमा विहीवार आयोजित राष्ट्रिय एकताको लागि हिमाल, पहाड, तराई–मधेस राष्ट्रिय अभियानलाई सम्वोधन गर्दै उनले यस्तो कुरा बताएका हुन् । आफूलाई राष्ट्रघाती भन्नेहरुप्रति आक्रोश पोख्दै प्रश्न गर्दै उनले भने ‘यो देश मेरा बाउबाजेले बनाएको हो, म राष्ट्रवादी हुँ, मेरो रगतमा, मेरो डिएनएमा राष्ट्रियता छ, म यो देशलाई बचाएर एकताबद्ध बनाएर राख्छु ।’ उनले अगाडि थपे ‘म यहाँहरुलाई विश्वास दिलाउन चाहन्छु तर, मलाई राष्ट्रघाती भन्नेहरुको डिएनए टेष्ट गर, तिमीहरुको राष्ट्रियता के हो ?’
नेपालको निर्माणमा मधेशी समुदायहरुको योगदानको चर्चा गर्दै उहाँले सीता, गौतमबुद्ध सबैलाई नेपाली भनेर गर्व गर्ने समुदायले मधेशमा बस्ने मधेशीलाई गैरनेपाली देख्नु नै गलत भएको बताउँदै सबै समुदायलाई एकताबद्ध गराउने सूत्र भनेको संघीयताको उचित प्रबन्ध नै भएको स्पष्ट पारे । संयोजक भट्टराईले संघीयता, गणतन्त्र, धर्मनिरपेक्षता, समावेशी समानुपातिक लोकतन्त्र सबैलाई विदेशीले ल्याइदिएको भन्नेहरुप्रति प्रतिप्रश्न गर्दै अग्रगामी कुराजति विदेशीको र पछाडि परेका कुराहरु चाहिं स्वदेशी भनेर दिल दिमाग भुट्ने गरेको धारणा राखे ।
‘संघीयता भनेको एउटै घरमा दाजुभाइहरुलाई फरकफरक कोठा दिनुजस्तो मात्र हो, के यसो गर्दा घर टुक्रिन्छ ? घरमा अशान्ति हुन्छ ?’ उनले प्रश्न गरे । केही बेइमान र ठगहरुले इतिहासलाई बङ्ग्याएर उपलब्धिलाई न्यूनीकरण गरेर भ्रम सिर्जना गरेको बताउँदै नेपालमा सबै समुदायहरु रहेकाले सबैको साझा चित्र नै नेपाल रहेको र त्यसलाई व्यवस्थापन गर्नु नै अहिलेको आवश्यकता रहेको डा. भट्टराईले आवश्यकता औंल्याए ।
संविधान आधा गिलास खाली र आधा गिलास भरी छ भनेर आफूले संविधानमा भएको अपूर्णतालाई औंल्याएको बताउँदै संविधानलाई पूर्णता दिन आफू निरन्तर संघर्षरत रहेको प्रष्ट्याए । संविधान संशोधनलाई त्यत्तिकै छाडेर चुनावतिर लैजान सरकारले योजना बनाइरहेको बताउँदै उनले भने ‘मैले प्रचण्डलाई ३० वर्ष झेलेको छु, उहाँ बिहानदेखि बेलुकासम्म कुरा फेर्नु हुन्छ, उहाँ एउटासँग लभ गर्नुहुन्छ र अर्कोसँग विवाह गर्नुहुन्छ तर, मैले जोसँग लभ गरेँ, उसैसँग बिहे गरेँ । उनले प्रचण्डसँग प्रश्न गर्दै भने ‘सत्ताको कुर्सी पाएपछि हिजो माओवादीमा हुँदा गरेको प्रतिवद्धता बिर्सन मिल्छ ?’
पार्टीका सह–संयोजक रामचन्द्र झाले संविधान जारी भएसँगै मधेशी जनताको आन्दोलनमा पूर्णता दिनका लागि डा. बाबुराम भट्टराई जनकपुर आएको प्रसङ्ग उल्लेख गर्दै उनले नयाँ शक्तिले तराई मधेशको विकास र जनताको अधिकारको अवस्था बुझ्दै मधेशयात्रा गरेको बताए । एमालेले गलत सन्देश फैलाइरहेको आरोप लगाउँदै जनताको भावनाको विपरित कार्यक्रमहरु गरेर जनताले बलिदान दिनुपर्ने अवस्था आएको प्रष्ट्याए । देशमा साम्प्रदायीक लडाईं भयो भने राजनीतिक रोटी सेकेर खान पाइन्छ भन्ने यदि कसैले सोचेको छ भने त्यो दुर्भाग्यपूर्ण हुने चेतावनी दिंदै नेता झाले भने ‘अहिले राष्टिय एकताका लागि सबै समुदायबीच एकता भाव पैदा गर्नु आवश्यक छ ।‘
नेता नाथुप्रसाद चौधरीले सभालाई सम्बोधन गर्दै २०७२ सालको संविधानले विविधतामा एकतालाई खल्बल्याउने दुष्प्रयास गरेको बताउँदै नयाँ शक्ति पार्टीले त्यो खल्बलिएको एकता जोड्न तराई मधेश हिमाल पहाडलाई समेट्दै राष्टिय एकता मजबुत बनाउने अभियान सञ्चालन गरेको बताए । पुराना दलहरु थाकिसकेको अवस्थामा नयाँ शक्तिको जन्म भएको बताउँदै नयाँ शक्ति वैकल्पिक राजनीतिक धारसहित उदाएको उनले विश्लेशन गरे । नेता चौधरीले नयाँ शक्तिले सम्पूर्ण नेपालीहरुको भावना प्रतिविम्बित गर्ने गरी कार्यक्रम अगाडि सारेको बताउँदै नयाँ शक्तिले जनताको समस्या समाधान गर्न लागिपरेको दावी गरे ।
कार्यक्रममा नेता डा. प्रवीण मिश्रले डा. बाबुराम भट्टराईले सबैलाई समान व्यवहार हुनुपर्छ भन्ने कुरा पुराना दलहरुले नमान्दा अहिलेको अवस्था आएको धारणा राखे । मधेशमा हत्या मच्चाएर चुनाव नगराउनको लागि षड्यन्त्र भइरहेको बताउँदै उनले जनताले अब त्यस्तो षड्यन्त्रलाई परास्त गर्ने बताए । देशलाई आर्थिक समृद्धितर्फ लैजानुपर्ने आवश्यकता औंल्याउँदै यसका लागि नयाँ शक्तिले अगाडि सारेको क्लस्टरको अवधारणाले समावेशीपूर्ण आर्थिक विकास सम्भव रहेको उनले बताए । उनले भने ‘मौका दिनुहोस् हामी सेवक भएर उहाँहरुको सेवा गर्न चाहन्छौं ।’
संगठन विभाग प्रमुख देवेन्द्र पौडेलले पुराना पार्टीहरुलाई चुहिने छाताको संज्ञा दिंदै त्यस्तो चुहिने छातामुनि ओत लाग्दा रुझिने बताए । उनले नयाँ शक्ति पार्टी बन्न सक्दैन भन्नेहरुप्रति कटाक्ष गर्दै पार्टी बनिसकेको र अब बुलेट ट्रेनको गतिमा अघि बढ्ने बताए । नेपालीहरुको राष्ट्रिय एकता मजबुत बनाउन एमालेले सिर्जना गरेको घाउलाई मलमपट्टी गर्न आफूहरु एकता अभियानमा हिंडेको उनले बताए ।
तस्विरहरुः घनश्याम मिश्र/बर्दिवास",politic
"﻿बृजमान तामाङ
बिरेन्द्र बजार, १० चैत । सप्तरीको प्रसवनी–५ स्थित राष्ट्रिय प्राथमिक विद्यालय हेल्हा तिलेबनामा विहीवार तालाबन्दी गरेको छ ।
प्रधानाध्यापक तारणी प्रसाद चौधरीले भ्रष्ट्राचार गरेको आरोप लगाउँदै स्थानीयवासीले तालाबन्दी गरेका हुन । प्रधानाध्यापक चौधरीले पाँच लाख भन्दा बढी रकम अनिमियतता गरेको स्थानीयवासीहरुको आरोप छ । आफु अध्यक्ष हुदा पाँच लाख रुपैयाँ विद्यालयको बैंक खातामा भएको सुनाउँदै विद्यालय ब्व्यस्थापन समितीका पुर्व अध्यक्ष शंकर चौधरीले उक्त रकम कुन अवस्थामा छ भनी प्रअ चौधरीलाई ताकेदा गर्दा हिसाब सुनाउन आलटाल गरेको बताए ।
आफ्नो कार्यकाल पछि लल्कु सदा र मुनिलाल चौधरी अध्यक्ष भएको जानकारी दिदै विद्यालयको नियमित प्रक्रियालाई समेत मिचेर लेखा परिक्षण समेत नगरेको पुर्व अध्यक्ष चौधरीले जानकारी गराए । प्रअ चौधरीलाई पटक–पटक हिसाब सार्वजनिक गर्न अनुरोध गर्दा समेत चारबर्षदेखि आजभोली भन्दै झारा टार्ने काम मात्रै गरेको स्थानीयवासीको आरोप छ ।
विद्यालय भवन लगायत विकासीय कामलाई थाती राखी प्रअ चौधरीले भ्रष्टाचार गरेको जानकारी जिल्ला शिक्षा कार्यालय सप्तरीमा गराउँदा समेत सुनुवाई नगरेको स्थानीयवासीको गुनासो छ । विद्यालयको हिसाब नदिँदा निजीश्रोतमा खटेको शिक्षिकारुले तलब समेत नपाएको स्थानीय प्रसवनी–५ का निवर्तमान वडा अध्यक्ष रामी यादवले बताए । प्रअ चौधरीलाई हिसाब सार्वजनिक गर्न बारम्बार आग्रह गर्दा चासो नदिएपछि बाध्य भएर तालाबन्दी गर्नुपरेको उनले जानकारी गराए ।
प्रअ चौधरी बिधालयमा लामो समय उपस्थित नहुने गरेकोले पठनपाठन समेत प्रभावित भएको जनाउँदै एक महिनाको हाजिरी एकै पटक गर्ने गरेको विद्यालय ब्यबस्थापन समितिका निवर्तमान अध्यक्ष मुनीलाल चौधरीले जानकारी दिए । यसबारे प्रअ चौधरीसँग बुझ्दा शंकर चौधरीको समयमा रहेको ४ लाख ८५ हजार ५ सय ३५ रुपैया बृक्षारोपन, सरस्वती पूजा सहितको विभिन्न शिर्षकमा खर्च भई सकेको जानकारी दिए । यद्यपी खर्च गरेको अभिलेख माँग गर्दा उनले दिन सकेन ।",politic
"﻿धनुषा, ११ चैत । धनुषा जिल्लाका ट्राफिकमाथि प्रश्नचिन्ह उठाईएपछि बल्ल कार्वाही अगाडि बढाईएको छ ।
ट्राफिक प्रहरीले दुई दिन यता मात्रै दुई सयभन्दा बढी गाडीहरुमा चेक जाँच गरी आवश्यक कार्वाही अगाडि बढाईएको धनुषाका ट्राफिक प्रमुख हरिनन्दन चौधरीले जानकारी दिएका छन् । तपाईहरु सुत्नु भएको छ नि ? भनी सोधिएको प्रश्नको जिज्ञासामा उनले भने ‘हामी सुतेका छैनौं, आफ्नो काममा जुटेका छौं ।’
जिल्ला ट्राफिक प्रहरीमा जम्मा ४० जना मात्र रहेको अवस्थामा पनि आफूहरु जिम्मेवार भएर काम गरिरहेको उनले बताए । गत माघमा १४ जना, फाल्गुनमा ४ जनाको मात्र मृत्यु भएको भन्दै चौधरीले सडक दुर्घटनामा मृत्यु हुनेहरुको संख्यामा कमी आएको जानकारी दिए ।तस्विरः घनश्याम मिश्रा/धनुषा",politic
"﻿राजविराज, ११ चैत । संयुक्त लोकतान्त्रिक मधेशी मोर्चा सप्तरीको आयोजनामा आइतवार विशाल शोक सभा गजेन्द्रनारायण सिंह औद्योगिक क्षेत्रमा आयोजना हुने भएको छ ।
नेकपा एमालेले गत २३ गते आयोजना गरेको मेची–महाकाली राष्ट्रिय अभियानका क्रममा प्रहरीले चलाएको गोली लागेर पाँच जनाको मृत्यु भएको थियो । उक्त घटनामा मारिएकाहरुको आत्माको चीर शान्तिको कामना गर्दै आयोजना हुन लागेको उक्त सभालाई सम्बोधन गर्न संयुक्त लोकतान्त्रिक मधेशी मोर्चाका संयोजक समेत रहेका संघीय समाजवादी फोरम नेपालका अध्यक्ष उपेन्द्र यादव, तराई मधेश लोकतान्त्रिक पार्टीका अध्यक्ष महन्थ ठाकुर, सद्भावना पार्टीका अध्यक्ष राजेन्द्र महतो, तराई मधेश सद्भावना पार्टीका अध्यक्ष महेन्द्र राय यादव, राष्ट्रिय मधेश समाजवादी पार्टीका अध्यक्ष शरत सिंह भण्डारी, मधेशी जन अधिकार फोरम गणतान्त्रिकका अध्यक्ष राजकिशोर यादव, नेपाल सद्भावना पार्टीका अध्यक्ष अनिल कुमार झालगायतका नेताहरुले सम्वोधन गर्ने कार्यक्रम रहेको संयुक्त लोकतान्त्रिक मधेशी मोर्चा सप्तरीका संयोजक दिनेश कुमार यादवले जानकारी दिएका छन् ।
उनका अनुसार विशाल शोकसभामा संघीय समाजवादी फोरम नेपालका वरिष्ठ नेता अशोक राई, आदिवासी जनजातीका केन्द्रीय नेताहरु कुमार लिङ्देन, मोहन गोले, लाक्पा शेर्पासहितका नेताहरुले सम्वोधन गर्ने कार्यक्रम रहेको छ । यस अतिरिक्त सभामा मोर्चा सम्वद्ध पार्टीका वरिष्ठ उपाध्यक्ष, उपाध्यक्ष, महासचिव, सचिव, केन्द्रीय सदस्यहरु समेतको उपस्थिति रहने उनले जानकारी दिएका छन् ।
शोक सभालाई ऐतिहासिक बनाउनकालागि मोर्चा सम्वद्ध पार्टीहरु प्रयासरत रहेको भन्दै विशेष तयारी भईरहेको तराई मधेश लोकतान्त्रिक पार्टीका केन्द्रीय सदस्य प्रा. अमरकान्त झाले जानकारी दिएका छन् । उनका अनुसार पत्रकार, कानूनव्यवसायी, प्राध्यापक, वुद्धिजिवी, जातीय संस्थालगायत सरोकारवालाहरुसँग छलफल भईसकेको छ । मलेठ घटनामा प्रहरीको गोलीबाट दिवङ्गत महान आत्माको चीर शान्तिको कामनासहित एकता प्रदर्शन गर्नकालागि समेत गाउँगाउँबाट सर्वसाधारण जनतालाई सहभागिता जनाउन उनले आग्रह गरेका छन् । ‘न्यूज टुडे’सँग संक्षिप्त प्रतिक्रिया दिँदै मलेठ घटनामा भएको क्रुर दमनका क्रममा शहादत दिएका सपूतहरुको स्मरणमा आयोजित सभामा गाउँगाउँ, टोलटोल मात्र नभई घरघरबाट सहभागी भई शहिदहरुप्रति सम्मान अर्पण गर्नकालागि आउन आग्रह छ ।’
शोकसभालाई भव्य एवम् ऐतिहासिक बनाएर एकताको सन्देश दिन आम जिल्लावासीसँग संघीय समाजवादी फोरम नेपालका राजनीतिक समितिका सदस्य शैलेन्द्र प्रसाद साहले आग्रह गरेका छन् । जिल्लामै पहिलोपटक एउटै मञ्चमा राष्ट्रिय अध्यक्षहरुका साथै आदिवासी जनजाती आन्दोलनका चर्चित नेताहरुको सहभागिता रहने विशाल शोकसभामा आ–आफ्नो स्थानबाट भूमिकासहित सहभागिता जनाउन उनले समेत आग्रह गरेका छन् ।
प्रहरीको गोली लागेर ज्यान मलेठ–२ का सञ्जन मेहता, बिरेन्द्र महतो, मलेठ ४ का पिताम्बर मण्डल, प्रसवनी गाविसका आनन्द साह र जमुनी मधेपुरा गाविसका इनरदेव यादवको मृत्यु भएको थियो भने तीन दर्जन प्रदर्शनकारी घाइते भएका थिए ।",politic
"﻿राजविराज, ११ चैत । ५० हप्ते सरसफाई अभियानको शुरुवात गर्ने सप्तरी युथ नेपाललाई राजविराज नगरपालिकाले सरसफाई सामग्री उपलब्ध गराएको छ ।
राजविराज नगरपालिकाका यसअघिका कार्यकारी अधिकृत यादव सापकोटाले गरेको प्रतिबद्वता अनुरुप युवाहरुलाई सरसफाई सामग्री उपलब्ध गराएका छन् । नगरपालिकाका कार्यकारी अधिकृत उमेश प्रसाद यादवले सप्तरी युथ नेपालका उपाध्यक्ष मोहन कुमार यादवलाई सामग्री प्रदान गरे । प्रदान गरिएको सरसफाई सामग्रीमा कोदालो ४ थान, बेल्चा ४ थान, काँटा ५ थान, खुर्पी, हँसिया र केटो २÷२ थान, फिनेल तेल २० बोतल, हात धुने साबुन १ सय थान, झाडु ३० थान रहेको छ ।",politic
"﻿राजविराज, १२ चैत । सप्तरी युथ नेपालले थालेको ५० हप्ते सरसफाइ सप्ताह अन्तर्गत ३० औं हप्ताहमा राजविराज–४ स्थित हनुमान मन्दिरदेखि स्टार होटल पछाडिसम्मको बाटो तथा नालाहरु सरसफाइ गरिएको छ ।
३० औं हप्ताको सरसफाइ भब्यताका साथ सम्पन्न गर्न आइडियल सरकारी संस्थाले सहकार्य गरेको छ । स्थानीयवासिन्दा समेतको उल्लेख्य सहभागिता रहेको थियो । युवाहरुद्वारा गरिएको उक्त सरसफाइमा राजविराज नगरपालिकाले दिएको सरसफाइका सामाग्रीहरुले सरसफाइ गर्नमा महत्वपुर्ण सहयोग मिलेको तथा फोहोर उठाउनकालागि राजबिराज नगरपालिकाकै ट्रयाक्टरको सहयोगले समेत सरसफाइमा मदत मिलेको जनाईएको छ ।
कार्यक्रममा प्रमुख जिल्ला अधिकारी कृष्ण बहादुर कटुवाल, राजविराज नगरपालिकाका कार्यकारी अधिकृत उमेश प्रसाद यादव तथा आईडियल सहकारी संस्थाका अध्यक्ष गणेश कुमार आशको समेत उपस्थिति रहेको थियो । कार्यक्रममा आइडियल सहकारी संस्थाले सरसफाइका लागि युवाहरुलाई ५० थान टिसर्ट उपलब्ध गराउने समेत प्रतिबद्धता ब्यक्त गरेका छन् ।",politic
"﻿रबि राय
राजविराज, १२ चैत । हनुमाननगर कङकालिनी नगरपालिका हनुमान नगर स्थित ग्राम देवता डिहबार थान अतिक्रमणको चपेटमा परेको छ ।
मन्दिरका पुजारी रमेश झाका अनुसार मन्दिरसँगै रहेको घर घडेरीका कारणले दिन दिनै बाटो साँघुरो बन्दैगएको हो । मुख्य बजारबाट करिब दुई सय मिटरको दुरीमा रहेको डिहबार थान क्षेत्रमा फोहरमैला बढ्न गएको छ । अतिक्रमणका कारण डिहबार थानको सौन्दर्यतामा समेत कमी आएको उनले बताए ।
थानमा कतैबाट सहयोग नहँुदा रङ्गरोगनलगायतका कार्यहरु आफै गर्नुपर्ने वाध्यता रहेको पुजारी झाले गुनासो गरेका छन् । डिहबार थानको संरक्षण सम्वद्र्धनकोलागि हनुमाननगर ग्रामिणबासी तथा सरोकारवाला निकायसँग पुजारी झाले आग्रह गरेका छन् ।",politic
"﻿राजविराज, १२ चैत । सप्तरीको राजविराज स्थित देशकै अति पुरानो साहित्यिक संस्था मैथिली साहित्य परिषद् राजविराजको साधारणसभा चैत्र २६ गते हुने निश्चित भएको छ ।
मैथिली भवनमा शनिवार परिषद्का अध्यक्ष शुभचन्द्र झाको अध्यक्षतामा सम्पन्न बैठकले परिषद्को साधारणसभाको तिथि तय गरेको हो । पव्लिक विन्देश्वरी माध्यमिक विद्यालय प्राङ्गणमा विशेष समारोहका बीच परिषद्को साधारणसभा आयोजना गर्ने सर्वसम्मत निर्णय भएको परिषद्का सचिव श्यामसुन्दर यादव ‘पथिक’ले जानकारी दिएका छन् ।
उनका अनुसार बैठकले नयाँ कार्यसमिति सर्वसम्मत चयन गर्नकालागि समन्वयकारी भूमिका निर्वाह गर्न परिषद्का पूर्व अध्यक्षहरु सम्मिलित पाँच सदस्यीय समिति गठन गरेको छ । समितिमा पूर्व अध्यक्षहरु प्रा. अमरकान्त झा, विष्णु कुमार मण्डल, देवेन्द्र मिश्र, विवेकानन्द मिश्र र पब्लिक विन्देश्वरी माध्यमिक विद्यालयका पूर्व प्रधानाध्यापक नथुनी दास रहेका छन् ।
यसैगरी मैथिली साहित्य परिषद्को जग्गा अतिक्रमण भईरहेको पाईएकोले परिषद्ले नगरपालिकाका पूर्व जनप्रतिनीधि अमृतलाल चौधरीसहित स्थानीय बुद्धिजिवि, समाजसेवी, जनसमुदाय, परिषद्का ज्येष्ठ सदस्यसमेतलाई जानकारी गराई उक्त समस्या समाधान गर्न चैत १९ गते शनिवार बृहत छलफल आयोजना गरिने परिषद्का सचिव यादवले जानकारी दिएका छन् ।
वि.सं. २०२६ सालमा स्थापना भएको उक्त संस्थाले मैथिली भाषा, साहित्य, कला, संस्कृतिको संरक्षण, सम्वद्र्ध एवम् प्रद्र्धनमा सक्रिय भूमिका निर्वाह गर्दैआएको छ । परिषद्मा पाँच सयभन्दा बढी आजिवन सदस्य रहेको छ ।",politic
"﻿चन्दन रौनियार
सर्लाही, १२ चैत । सद्भावना पार्टीका अध्यक्ष राजेन्द्र महतोले मधेशी जनताको माग सम्बोधन नगरी तीन ठूला दलले बन्दुकको दम्भमा मधेशमा चुनाव गराउन खोजे देश अकल्पनिय द्वन्द्वमा फँस्ने चेतावनी दिएका छन् ।
गृह जिल्ला सर्लाहीमा शनिवार प्रेस मञ्च नेपाल सर्लाहीले आयोजना गरेको पत्रकार सम्मेलनमा बोल्दै उनले यस्तो चेतावनी दिएका हुन् । संविधान संशोधन बिना चुनाव गराए देशमा अकल्पनिय घट्ना हुने दावी गर्दैै उनले भने ‘बन्दुकको बलमा गरिएको चुनावलाई अन्तराष्ट्रिय निकायले समेत मान्दैन ।’
पटक–पटक सहमति र सम्झौताको नाउँमा ठूला तीन दलले मधेशी मोर्चालाई धोखा दिएको आरोप लगाउँदै जनता अधिकारको आन्दोनमा होमिएका बेला जबर्जस्ती नगर्न उहाँले तीन ठूला दललाई आग्रह समेत गरे । ‘लोकतान्त्रिक मुलुकको लागि चुनाव अपरिहार्य हो, मधेशी मोर्चाले पनि चुनाव चाहेको छ’ अध्यक्ष महतोले थपे ‘तर त्यसको लागि संविधान संशोधन गरी विगतको सम्झौता लागु गरे मात्र हामी नयाँ सम्झौतातर्फ जान्छौ ।’ अब आफूहरु लिखित सम्झौताको नाममा जालझेलमा नपर्ने भन्दै कार्यान्वयनमा देखिनुपर्ने उनले बताए ।
थ्रेस होल्ड लागु गर्नु जायज रहेको भन्दै थ्रेस होल्डले व्यक्तिगत स्वार्थ पुरागर्न खोलिएको पार्टीलाई तह लगाउने महतोले टिप्पणी गरे । अर्को प्रसङ्गमा उनले भने ‘जनसंख्याको आधारमा सिमाङ्कन हुनपर्छ तर मधेशमा केही नेताहरुले आफ्नो मनपरी ढङ्गले सिमांकन गरेको छ, जुन त्रुटीपूर्ण छ ।’
प्रेस मञ्च नेपाल सर्लाहीको अध्यक्ष चन्देश्वर यादव (चन्दु) को अध्यक्षतामा आयोजित पत्रकार सम्मेलनमा सद्भावना पार्टीका केन्द्रीय कोषाध्यक्ष अरुण कुमार सिंह, केन्द्रीय सदस्य डा.अब्दुर रहिम मिकरानी, केन्द्रीय सल्लाहकार समितिका सदस्य श्याम बाबु सिंह, जिल्ला अध्यक्ष प्रमोद साह, जिल्ला सचिव नागेश्वर साह, जिल्ला प्रवक्ता राजेश भण्डारी लगायतको उपस्थिति थियो ।",politic
"﻿मोरङ, १३ चैत । मोरङको पथरी–शनिश्चरे नगरपालिका १० स्थित जिरीखीम्ती पुलमा अज्ञात सवारीको ठक्करबाट एक जनाको ज्यान गएको छ । मृत्यु हुनेमा तत्काल नामथर खुल्न नसकेको अन्दाजी ६० बर्षिय पुरुष रहेका छन् ।
घाईतेलाई उपचारकालागि अस्पताल लैजाने क्रममा बाटोमै मृत्यु भएको इलाका प्रहरी कार्यालय पथरीले जनाएको छ । प्रहरीले डब्लु बि ७४ ए के ३७५१ नम्बरको जिपलाई दमक प्रहरीको नियन्त्रणमा लिई अनुसन्धान थालेको छ । यता मोरङको उर्लाबारी नगरपालिका ८ मा जिप र मोटरसाईकल एक आपसमा ठक्कर खाई दुर्घटना हुँदा दुई जना घाईते भएका छन् ।
उर्लाबारीबाट राजघाट जाँदै गरेको को १ च ७८९८ नम्बरको जिप र बिपरित दिसाबाट आउँदै गरेको को १ त ४१७६ नम्बरको ट्रयाक्टर एक आपसमा ठक्कर खाएको थियो। ठक्करबाट जिपका चालक राजघाट १ बस्ने ईन्द्र बहादुर खड्का र ट्रयाक्टर चालक मधुमल्ला १ बस्ने सुमन कुमार नेपाली रहेका छन् । घाईतेहरुलाई उपचारकालागी गोदावारी हस्पिटल उर्लाबारी पठाईएको इलाका प्रहरी कार्यालय उर्लाबारीले जनाएको छ ।",politic
"﻿सुनसरी १३ चैत । सुनसरीको बराह नगरपलिका १ स्थित कोशी नदीबाट प्रहरीले आईतबार बिहान ठुलो परिमाणको गाँजा बरामद गरेको छ ।
बिशेष सुचनाको आधारमा इलाका प्रहरी कार्यालय महेन्द्रनगरबाट खटिएको टोलीले सात बोरा अन्दाजी सय किलो गाँजा फेला पारी बरामद गरेको छ । गाँजा ओसार–पसार गर्ने ब्यक्तिहरु प्रहरीलाई देख्नासाथ तत्काल फरार रहेकोले खोजीकार्य भईरहेको उक्त कार्यालयले जनाएको छ ।
यता सुनसरीकै धरानबाट प्रहरीले लागूऔषधसहित तीन जनालाई पक्राउ गरेको छ । पक्राउ पर्नेमा धरान उपमहानगरपालिका १६ बस्ने १७ बर्षिय, शिवराज राई, संदिप राई र आयुष राई रहेका छन् । उनीहरुको साथबाट प्रहरीले ५० एम्पुल नाईट्रोसन टयाब्लेट फेला पारी नियन्त्रणमा लिईएको हो । उनीहरु उपर आवश्यक अनुसन्धआन भईरहेको इलाका प्रहरी कार्यालय धरानले जनाएको छ ।",politic
"﻿राजविराज, १३ चैत्र । संयुक्त लोकतान्त्रिक मधेशी मोर्चाका संयोजक उपेन्द्र यादवले शान्तिपूर्ण एवम अहिंसात्मक आन्दोलनमा राज्यले दमन नरोके मधेश युवाहरु हतियार उठाउन बाध्य हुने चेतावनी दिएका छन् ।
सप्तरीको मलेठमा गत फागनु २३ पाँच जना प्रहरीको गोली लागेर मुत्यु भएकाहरुको पुण्यतिथिमा आइतवार आयोजित विशाल शोकसभालाई सम्वोधन गर्नुहुँदै उनले यस्तो कुरा बताएका हुन् । शान्तिपूर्ण संघर्षका क्रममा सरकारले निहत्था मधेशी जनतामाथि गोली चलाएर हत्या गर्ने कार्यलाई उनले कायरताको संज्ञा दिए । ‘शान्तिपूर्ण एवम् अहिंसात्मक आन्दोलनमा राज्यले दमन गरेर निहत्था जनताको हत्या गर्दैआएको छ, महात्मा गान्धी, गौतम बुद्ध, जनकको अहिंसात्मक मार्गलाई आत्मसात गरेर अगाडि बढि रहेका छौं’ उनले अगाडि थपे ‘तर दमन नरोके जुन दिन मधेश युवाहरु हतियार उठाउन बाध्य हुनेछ, त्यो दिन शासकवर्गलाई उभिने ठाउँसम्म रहँदैन, अब त्यो दिन पनि दुर छैन ।’
राज्य पुनर्संरचनाको मुद्दालाई कुनै पनि हालतमा थाती राख्न वा छोड्न नमिल्ने बताउँदै उनले संविधान संशोधन नभएसम्म आफूहरुको आन्दोलन जारी रहने उद्घोष गरे । संघीय गठबन्धनका संयोजक समेत रहेका यादवले संविधान संशोधन गरेर राज्य पुनर्संरचनाको सवाललाई सम्बोधन नगरेसम्म आन्दोलन नरोकिने चेतावनी दिँदै उनले भने ‘पहिचान, सम्मान र स्वाभिमानकालागि मधेशका लाखौं युवा लड्न तयार छ ।’
मधेशी, आदिवासी, दलित, जनजाती एवम् सिमान्तकृतवर्गको अधिकार वर्तमान संविधानमा नलेखिएसम्म आफूहरुको कुनै पनि चुनावमा नजाने प्रतिवद्धता उनले दोहर्याए । संविधान संशोधन नगरी जबरदस्ती चुनाव गराउन खोजिए तात्कालीन राजा ज्ञानेन्द्रले गराएको चुनाव जस्तै हुने बताउँदै उनले भने ‘जबरदस्ती लादिएको संविधान संशोधन हुँदैन तबसम्म मोर्चा कुनै पनि चुनाव जादैन, नेपाली सेना, सशस्त्र प्रहरी र नेपाल प्रहरी परिचालन गरेर चुनाव गराईए, देशमा महाप्रलय हुनेछ, जनआन्दोलन, जनविद्रोहबाट आठौं संविधान लेखिनेछ ।’
तराई मधेश लोकतान्त्रिक पार्टीका अध्यक्ष महन्थ ठाकुरले सप्तरीको मलेठमा भएको घटना मानव अधिकारको घोर उल्लंघनको नमूना भएको भन्दै दोषीलाई कडा कार्वाही हुनुपर्नेमा जोड दिए । आफूहरुको माग सम्वोधन बिना मधेशमा कुनै निर्वाचन नहुने र यसकालागी जनतालाई तयार रहन आग्रह गरे । राज्य पुनर्संरचनाको मुद्दालाई थाती राखेर चुनाव जाने कुरा गलत रहेको भन्दै मोर्चाले त्यसतो कुनै पनि सम्झौता नगर्ने प्रतिवद्धता नेता ठाकुरले व्यक्त गरे ।
सद्भावना पार्टीका अध्यक्ष राजेन्द्र महतोले मधेश विरोधी पार्टीको रुपमा नेकपा एमाले प्रस्तुत भएको भन्दै उक्त पार्टीमा लागेका नेता तथा समर्थकहरुलाई जनताले स्थानीय स्तरबाटै सामाजिक वहिष्कार गर्नुपर्नेमा जोड दिए । मधेशी जनताको टाउका र छातीमा गोली हान्न लगाउने पार्टीको रुपमा एमालेलाई परिभाषित गर्दै उनले एमालेमुक्त मधेश निर्माणमा जुट्न आह्वान गरे ।
आफूहरु शान्तिपूर्ण आन्दोलनमा रहेको भन्दै हतियार उठाउनुपर्ने अवस्था अहिले नआईसकेको भन्दै संयमित रहन अध्यक्ष महतोले आग्रह गरे । ‘अहिले नै हतियार उठाउनुपर्ने अवस्था आएको छैन, पहिला जनताले बिना हातहतियार स्थानीय स्तरबाट शान्तिपूर्ण हात उठ्नु जरुरी छ । मधेशी जनता कमजोर नरहेको भन्दै राज्य र सरकारको निती र रवैयालाई हेरेर आवश्यकता अनुसार मधेशी जनताले त्यसको जवाफ दिन बाध्य हुने नेता महतोले बताए ।
तराई मधेश सद्भावना पार्टीका अध्यक्ष महेन्द्र राय यादवले संयुक्त लोकतान्त्रिक मधेशी मोर्चामाथि शंका नगर्न भन्दै अधिकारप्राप्ति नभएसम्म आन्दोलन जारी रहने बताए । सम्पूर्ण मधेशवादी दलहरु एकतावद्ध संघीयता विरोधी पार्टी विरुद्ध सशक्त रुपमा प्रस्तुत आफूहको जीत सुनिश्चित हुने उनले विश्वास व्यक्त गरे ।
राष्ट्रिय मधेश समाजवादी पार्टीका अध्यक्ष शरतसिंह भण्डारीले वर्तमान सरकार सामन्तवादी सोचबाट ग्रसित रहेको भन्दै मधेशी, आदिवासी, जनजाती, दलित, मुस्लिमलगायतका सिमान्तकृत वर्गलाई अधिकार दिन नचाहेको प्रष्ट पारे । प्रमुख तीन दलले मधेशमाथि ‘फूट डालो और राज करो’को सिद्धान्त तहत मधेशीलाई फुटाउन चाहिरहेकोले त्यस्ता पार्टीहरुको झुटो एवम् भ्रमपूर्ण कुरामा विश्वास नगर्न नेता भण्डारीले आग्रह गरे ।
मधेशी जन अधिकार फोरम गणतान्त्रिकका अध्यक्ष राजकिशोर यादवले मधेशी जनतालाई अधिकार दिन नचाहने दलहरुको पहिचान मधेशी जनताले गर्नुपर्ने आवश्यकता औंल्याए । सम्पूर्ण मधेशवादी दलहरु एकजुट भएर अगाडि बढ्नुपर्नेमा जोड दिँदै उनले भने ‘मधेशी पार्टीका नेताहरुको एउटै पार्टी र एउटै छाप भए हाम्रो जीत सुनिश्चित छ, यसकालागी म तयार छु ।’
नेपाल सद्भावना पार्टीका अध्यक्ष अनिल कुमार झाले मधेशी जनतालाई शासकवर्ग अझैं दास बनाएर राख्न खोजिरहेको बताए । मधेशको माग सम्वोधन नभएसम्म मधेशमा कुनै पनि चुनाव नहुने दावी गर्दै मधेशको विषयमा राष्ट्रिय मिडियाहरुसमेत पूर्वाग्रही मानसिकताबाट ग्रसित रहेको बताए ।
संघीय लिम्बुवान मञ्चका केन्द्रीय अध्यक्ष कुमार लिङ्गदेन, ताम्सालिङ्ग संघर्ष समितिका संयोजक जयगोले तामाङ्ग, शेर्पा स्वायत प्रदेश संघर्ष समितिका संयोजक लाक्पा शेर्पालगायतका नेताहरुले मधेशी जनताको हिमाल र पहाडका आदिवासी, जनजाती, दलित एवम् सिमान्तकृतवर्गको साथ रहेको बताए । हिमाल, पहाड, मधेशी जनता मिलेर एकल जातीय नश्लीय राज्यसत्तालाई ध्वस्त पार्नुपर्नेमा उनीहरुले जोड दिए ।
मोर्चाका सप्तरी संयोजक दिनेश कुमार यादवको अध्यक्षतामा आयोजित कार्यक्रममा आन्दोलनका घाइते सद्भावना पार्टीका केन्द्रीय सदस्य भीमराज यादवले सम्पूर्ण मधेशवादी पार्टीहरुलाई एकतावद्ध भएर सधैंकालागि अगाडि बढ्नुपर्नेमा जोड दिए । शोकसभामा शहिद परिवारलाई नेताहरुले दोसल्ला ओढाएर सम्मान गरेका छन् । फोरम गणतान्त्रिकका नेता हरेराम यादवद्वारा सञ्चालित कार्यक्रममा कैलाश झा, पायल झालगायतले मधेश आन्दोलन सम्वन्धि गीत प्रस्तुत गरे ।",politic
"﻿राजविराज, १३ चैत । लोक सञ्चार नामक संस्थाले सञ्चालन गरेको सड़क नाटक यात्रा सप्तरी आईपुगेको छ ।
नाट्य टोलीले आइतवार जिल्लाको अर्नाहा, पत्थरगाडा, दिघवा र तोपामा नाटक प्रदर्शन गरेको छ । सड़क नाटकमा सरसफाई र खानेपानी सम्बन्धि बिषयवस्तु उठान गरिएको छ । खुल्ला दिशामुक्त क्षेत्र घोषणालाई सघाउनु पनि यसको अर्को उद्देश्य रहेको नाटककी निर्देशक प्रियंका झाले जानकारी दिएकी छिन् ।
नाटकमा प्रियंका झा, अनिता रानी मण्डल, रीना रिमाल, गंगाकान्त झा, राजेश सक्सेना, नीलेश झा, मुकेश झा, सोनू नविन र ललित झाले अभिनय गरेका छन । उक्त नाटक सिरहा, सप्तरी, धनुषा र महोत्तरी गरी जम्मा ४० स्थानमा प्रदर्शन हुने उनले जानकारी दिईन् ।
चर्चित नाटककार रमेश रञ्जन झाद्वारा लिखित नाटक तयार पार्न जीवन बरालले सहयोग गरेको निर्देशक झाले जानकारी दिएकी छिन् । उनका अनुसार सप्तरीमा सेभ द सप्तरी नामक संस्थाले समन्वय गरेको तथा स्थानीय कलाकार जिबछ दास, संस्थाका कार्यक्रम संयोजक गजेन्द्र प्रसाद यादव, ओमप्रकाश दास, निरज कुमार देव, मनोजकुमार यादव र उमा अर्यालले सहयोग गरेको उनले बताईन् ।",politic
"﻿राजविराज, १४ चैत्र । तराई मधेश लोकतान्त्रिक पार्टीका अध्यक्ष महन्थ ठाकुरले राज्यको पुनर्संरचना सम्वन्धि मुद्दालाई थाती राखेर आफूहरु कुनै पनि हालतमा चुनाव नजाने बताएका छन् ।
पार्टीद्वारा राजविराजमा सोमवार आयोजित पत्रकार सम्मेलनमा वहाँले यस्तो कुरा बताएका हुन् । जनसंख्याको आधारमा हरेक तहमा प्रतिनीधित्व र सिमांकनको मुद्दालाई कुनै पनि हालतमा आलटाल गर्न नमिल्ने बताउँदै उनले भने ‘राज्य पुनर्संरचना सम्वन्धि मुद्दालाई थाती राखेर हामीहरु कुनै पनि हालतमा चुनाव जादैनौं ।’
सरकारले जबरदस्ती नेपाली सेना, सशस्त्र र नेपाल प्रहरी परिचालन गरेर चुनाव गराउन खोजे कुनै पनि हालतमा सफल नहुने अध्यक्ष ठाकुरले बताए । स्थानीय तहको संरचना नै अहिले पनि विवादित अवस्थामा रहेको भन्दै यस्तो अवस्थामा चुनावको औचित्य नरहने उनले बताए । ‘हामी चुनाव विरोधी होइनौं, तर हामी भन्छौं पहिला संविधान संशोधन गरौं अनि मात्र चुनाव ।’
सरकारले विगतमा गरेका सम्झौताहरु कार्यान्वयन नभएका कारण देशमा जटिलता बढ्दै गएको अध्यक्ष ठाकुरले तर्क दिए । ‘एकातिर आन्दोलनरत पक्षहरुसँग सम्झौता गर्दै जाने र अर्कोतर्फ त्यसलाई बेवास्ता गर्दै जाने प्रवृतीले गर्दा देशमा समस्याको निकास हुनुको साटो झन बल्झिदै गईरहेको छ’ अध्यक्ष ठाकुरले भने ‘अन्तरिम संविधानमा लेखिएका विषयहरुलाई पनि वर्तमान संविधान हटाईएको छ, यो संविधानले मधेशी, आदिवासी, दलित, जनजाती, दलित, मुस्लिम, पिछडावर्ग लगायतका समुदायको अधिकार सुनिश्चित कदापि हुन सक्दैन ।’
तीन ठूला दल मधेशको सवालमा जिम्मेवार नरहेको आरोप लगाउँदै नेता ठाकुरले उनीहरुले जसरी जबरदस्ती संविधान जारी गरे, त्यसरी नै कार्यान्वयन गर्ने दाउमा रहेको बताए । सप्तरीको मलेठ घटनामा संलग्न दोषीको पहिचान गरी कडा कार्वाही हुनुपर्ने तथा अविलम्व शहिद घोषणा गरी परिवारजनको भरणपोषणको जिम्मा सरकारले लिनुपर्नेमा उनले जोड दिए ।
मधेश केन्द्रित दलहरु बीच एकता हुनुपर्ने आवाज आमजनताकै बीचबाट उठिरहेको भन्दै यसलाई सकारात्मक रुपमा सबैले लिनुपर्नेमा जोड दिए । मधेश केन्द्रित दलहरुबीच एकिकरणकालागि आफू शुरुदेखि नै प्रयासमा रहेको बताउँदै तमलोपा अध्यक्ष ठाकुरले भने ‘मधेश केन्द्रित पार्टीहरु एकिकरणमा जानु सकारात्मक हो र यो समयको माग पनि हो, यसलाई सम्पूर्ण मधेश केन्द्रित पार्टीहरुले गम्भीर रुपमा लिनुपर्छ ।’ पाटीहरुभित्र नेतृत्वको विषयलगायतका गम्भीर सवालहरु समस्याको रुपमा रहेकोले यसलाई बहस, छलफल।सहमती र सहकार्यको माध्यमले टुङ्गो लगाउनुपर्नेमा उनले जोड दिए ।्
पत्रकार सम्मेलनमा पार्टीका सह–महामन्त्री जयप्रकाश ठाकुर, केन्द्रीय सदस्यहरु प्रा. अमरकान्त झा, साधना झा, रामप्रित यादवसमेतका नेताहरुको उपस्थिति थियो ।",politic
"﻿राजविराज, १४ चैत्र । नेकपा एमालेको मेची–महाकाली राष्ट्रिय अभियानका क्रममा गत फागुन २३ गतेको सप्तरी झडपमा जोखिमपुर्ण एवम् निष्पक्ष रिपोर्टिङ्ग गरेको भन्दै सप्तरीका पत्रकार वैद्यनाथ यादव सम्मानित भएका छन् ।
एभिन्युज टेलीभिजनमा सम्प्रेशण भएको भिडिओ फुटेजका आधारमा एएनटि–अस्ट्रेलिया (एसोसिएसन अफ नेपाल–तराई ईन अस्टे«लिया) नामक संस्थाले सोमवार राजविराजमा एक कार्यक्रम आयोजना गरी यादवलाई सम्मान गरिएको हो । एएनटि–अस्ट्रेलियाले पहल नेपाल संस्था मार्फत यादवलाई नगद २१ हजार र कदर पत्र सहित सम्मान गरेको छ । पहल नेपालका केन्द्रीय अध्यक्ष सरोज रायले एभिन्युज टेलीभिजनमा सप्तरीको घटनासँग सम्वन्धित प्रसारीत समाचार जोखिमपुर्ण अवस्थामा पनि सत्यतथ्यमा आधारीत भएकोले सम्मान गरिएको उनले जानकारी दिएका छन् ।
पत्रकार यादव विगत १८ वर्षदेखि सप्तरीलाई कार्य क्षेत्र वनाएर स्थानीय तथा राष्ट्रिय मिडियाहरुमा पत्रकारिता गर्दै आएका छन् । पत्रकार यादव एभिन्युज टेलिभिजन, सप्तरी जागरण साप्ताहिकका सम्पादक, सप्तरी जागरण अनलाइनका कार्यकारी प्रमुख हुन् ।",politic
"﻿राजविराज, १४ चैत । स्वतन्त्र मधेश गठबन्धन जिल्ला समिति सप्तरीले शान्ति सुरक्षाको माग गर्दै प्रमुख जिल्ला अधिकारीलाई ज्ञापनपत्र पठाएको छ ।
गठबन्धनका जिल्ला संयोजक राजनारायण यादवले सोमवार पत्रकार सम्मेलन गरी उक्त विषयमा जानकारी दिएका हुन् । शान्तिपूर्ण एवम् अहिंसक आन्दोलनका क्रममा आमसभा, कोणसभा, र्याली, छलफल तथा अन्तरक्रिया कार्यक्रम मार्फत मधेशी जनतालाई इतिहासबारे जानकारी गराउने क्रममा गठबन्धनका संयोजक डा. सीके राउतसहितका अभियन्ताहरुलाई गैरकानूनी रुपमा हिरासतमा राखिएको उनले बताए ।
गौतम वुद्ध, महात्मा गाँधी र नेल्सन मण्डेलाको विचारधारालाई आत्मसात गर्दै मधेशमा मधेशी जनतालाई सुसूचित गर्ने क्रममा धरपकड गरी मुद्दा चलाएर संविधानको मौलिक हक, अधिकार, मानव अधिकार तथा लोकतान्त्रिक गणतन्त्र नेपाल समेतको प्रतिष्ठामाथि खेलवाड भएको ज्ञापनपत्रमा उल्लेख छ । नेपाल सरकारद्वारा अपनाईएका असंवैधानिक र गैरलोकतान्त्रिक क्रियाकलाप विरुद्ध स्वतन्त्र मधेश गठबन्धनद्वारा गरिने शान्तिपूर्ण विरोधका कार्यक्रमहरुमा सुरक्षाको व्यवस्था मिलाईदिन गठबन्धनले आग्रह गरेको छ ।",politic
"﻿संयुक्त लोकतान्त्रिक मधेशी मोर्चा सप्तरीले मङ्गलवार जिल्ला निर्वाचन कार्यालय घेराउ गर्दा कार्यालयको सम्पूर्ण कामकाज प्रभावित भएको छ । 
 राजविराज स्थित जिल्ला निर्वाचन कार्यालय अगाडि मोर्चाका नेता तथा कार्यकर्ताहरुले विहान १० बजेदेखि घेराउ गरेका थिए । उनीहरुले कार्यालयको मुख्य गेटमा नाराबाजी गर्दै घेराउ गरेकाका निर्वाचन कार्यालयको गतिविधि ठप्प भएको छ । 
भिडियो हेर्नुहोस् ।",politic
"﻿जनकपुर, १५ चैत्र । सिरहा प्रहरीको लहान हिरासतमा स्वतन्त्र मधेश गठबन्धनका राष्ट्रिय संयोजक डा. सीके राउतसँगै राखिएकाहरुलाई प्रहरीले दुव्र्यवहार गरिरहेको भन्दै गठबन्धनले गम्भीर आपत्ति जनाएको छ ।
गठबन्धनका सह–संयोजक कैलाश महतोले मङ्गलवार प्रेस विज्ञप्ति जारी गर्दै दुव्र्यवहाप्रति आपत्ति जनाएका हुन् । हिरासतमा रहेका अशोक यादव, विपिन यादव र रामशंकर यादव अत्यन्त सिकिस्त भई १०४ डिग्रीको ज्वरोमा पुग्दा प्रहरी प्रशासनलाई बारम्बार गरिएको अनुरोध समेतलाई बेवास्ता गरी थुनाभित्रै राखी ‘...देशद्रोहीहरुलाई भित्रै मर्न दे’ भन्दै दुव्र्यवहार गरेको विज्ञप्तिमार्फत आपत्ति जनाएका छन् ।
प्रहरीको अश्लिल विभेदपूर्ण व्यवहार सहन नसकी गठबन्धनका नेता कार्यकर्ताहरुले भित्रैबाट ‘नेपाली विभेद बन्द गर, मधेश अब खाली गर’ भन्ने नारा लगाउँदा बल्ल दिउँसो ११ बजेतिर स्थानीय अस्पतालमा नाम मात्रको चेक जाँच गराईएको जनाईएको छ । अर्थहीन र अपुष्ट अपराधको नाममा अनुसन्धानको क्रममा भनी विगत ५३ भन्दा बढी दिनदेखि सिरहाको लहान, रौतहट र रुपन्देहीका प्रहरी हिरासतहरुमा असंवैधानिक, अलोकतान्त्रिक र मानव अधिकारका आधारस्तम्भहरु विपरीत शारीरिक, मानसिक र आर्थिक यातना दिने मनसायका साथ थुनामा राखिएका डा.राउत र गठबन्धनका स्वतन्त्रताप्रेमी नेताहरुको रिहाईकोलागि हिजो मिति चैत्र १४ गते जिल्ला प्रशासन कार्यालय सिरहामा ज्ञापन–पत्र बुझाएको विज्ञप्तिमा उल्लेख छ ।
देशद्रोहीहरुलाई ज्ञापनपत्र दिने यत्रो हिम्मत कसरी भयो ? लानुस् यो ज्ञापपत्र, म बुझ्दिन’ भन्दै ज्ञापन–पत्रको फोटो खिची नेताहरुको नाम र ठेगाना लेखी धम्क्याउँदै आफ्नो कार्यालयबाट भगाएको घटनाबाट कर्मचारीको रुपमा कार्यरत प्रजिअले देखाएको दम्भ कर्मचारीतन्त्रको लागि लज्जास्पद भएको प्रेस विज्ञप्तिमा जनाईएको छ । स्वतन्त्र मधेश गठबन्धनका संयोजक डा. राउत लगायत सिरहा, रौतहट र रुपन्देही जिल्लामा नेपालको संविधान, लोकतान्त्रिक गणतन्त्र र मानव अधिकारको साथै नेपाल समेतले हस्ताक्षर गरेको संयुक्तराष्ट्रसंघीय मानव अधिकार चार्टर समेतको उलंघन गरी बुद्ध, गाँधी र मण्डेलाको शान्तिपूर्ण एवं अहिंसात्मक आन्दोलनको मार्ग तथा बाबा डा.भीमराव अम्बेडकर र खान अब्दुल गफ्फार खानको समतामूलक राजनीतिक प्रतिनिधित्वको धारलाई मूल मुद्दा बनाई मधेशको वास्तविक इतिहासबारे मधेशी जनतालाई जानकारी गराउने उद्देश्यसाथ डा.राउत र उनको नेतृत्वको स्वतन्त्र मधेश गठबन्धनले मधेशमा शान्तिपूर्ण छलफल, अन्तरक्रिया, सभा, गोष्ठी, सम्मेलन आदि गर्दै आइरहेको प्रेस विज्ञप्तिमा उल्लेख छ ।
कर्मचारीलाई कर्मचारीको गरिमाभित्र रही बिना भेदभाव संघ संस्था र जनसमूहको काम र जिज्ञासामा सहभागी हुन निर्देशन गरिदिन नेपाल सरकार, सरकारको सम्बन्धित निकाय, राजनीतिक दल, नागरिक समाज, राष्ट्रिय तथा अन्तरराष्ट्रिय मानव अधिकारवादी संघ संगठन, कानुन व्यवसायी, शिक्षक, प्राध्यापक, बुद्धिजिवी, यूवा, विद्यार्थी तथा आम जनतामा सह–संयोजक महतोले अपिल गरेको छ । बिरामीको सन्दर्भमा प्रहरी प्रशासनको त्यस्तो घोर अमानवीय र चेतनाशुन्य कृयाकलाप विरुद्ध आवाज उठाई उचित स्वास्थोपचार समेतकोलागि पहल गरीदिनु हुन सरोकारवालासँग गठबन्धनले आग्रह गरेको छ ।",politic
"﻿बुटवल, १५ चैत । मैथिल समाज नेपाल रुपन्देही, बुटवलको १० औं बार्षिकोत्सव एवम् छैठौं अधिवेशन बुटवलमा सम्पन्न भएको छ ।
बुटवल उप–महानगरपालिका–६ हाट बजार स्थित सिद्धार्थ गौतम बुद्ध क्याम्पसमा समाजक अध्यक्ष मुखीलाल चौधरीक सभापतित्व तथा नेपाल प्रज्ञा प्रतिष्ठानक प्राज्ञ परिषद सदस्य समाजका सल्लाहकार मिथिला रत्न धीरेन्द्र प्रेमर्षीक प्रमुख आतिथ्यमा कार्यक्रम सम्पन्न भएको हो । सोही समारोहमा मैथिली अभियानीहरु धीरेन्द्र प्रेमर्षी सिरहा, रूपा झा सिरहा, मीना ठाकुर, सप्तरी, श्रीरामस्वार्थ ठाकुर महोतरी, र युक्ति मरिक डोम सप्तरीलाई प्रशस्ती–पत्र सहित दोसला ओढ़ाएर मानार्थ सदस्यताबाट सम्मान गरिएको छ ।
लुम्बिनी क्षेत्रमा बस्दैआएका गत वर्षको एसईई परीक्षामा सर्वाधिक अंक प्राप्त गर्ने मैथिलीभाषी छात्रछात्रालाई नगद तीन हजार एक नगदसहित सम्मान–पत्र एवं ‘नविनकुमार सिंहको तस्वीर अंकित तथा ‘नवीनकुमार सिंह स्मृति पुरस्कार प्रदान गरिएको छ । पुरस्कृत हुनेहरुमा आशुतोष सिंह र आरती साह रहेका छन् । यसैगरी उत्कृष्ट अंक प्राप्त गर्ने संगीता पंडित, आकृति ठाकुर, र शनिकुमार साहलाई समेत पुरस्कृत गरिएको छ ।
‘नवीनकुमार सिंह स्मृति पुरस्कार’ नवीनकुमार सिंहका पिता उदयकुमार सिंहद्वारा मैथिल समाज नेपाल रुपन्देही, बुटवलमा एक लाख एक हजार एक सय एघार रुपैयाँको अक्षय कोषको स्थापना गरिएको छ । पुरस्कार स्थापनाक हेतु सिंहलाई प्रशस्ती पत्रक सहित दोसला ओढाएर सम्मान गरिएको छ ।
सिद्धार्थ नगरपालिका– ६ भैरहवाका अमरकुमार झालाई बिशिष्ट आर्थिक सहयोग गरे वापत सम्मान–पत्रक सहित दोसला ओढाएर सम्मान गरिएको छ । बार्षिकोत्सवका अवसरमा ३७ युगल जोडीलाई आजीवन सदस्यता सम्मान–पत्रसहित डोपटा ओढ़ाकऽ सम्मान गरिएको छ । यस्तै ४४ जनालाई आजीवन सदस्यता प्रमाणपत्र प्रदान गरिएको छ ।
समाजको आय–व्यय पारदर्शी बनाउन समाजको आजीवन सदस्यद्वय रामउदगार यादव र मनोजकुमार मण्डलद्वारा आन्तरिक लेखा परीक्षण गराईएको छ भने उनीहरुलाई समेत सम्मान गरिएको अध्यक्ष मुखीलाल चौधरीले जानकारी दिएका छन् ।
जीतिया महोत्सव–२०७३ मा नृत्य गर्ने ६ जनालाई ‘स्नेहक प्रतिक’ प्रदान गरिएको छ । १०औं बार्षिकोत्सवमा नृत्य प्रस्तुत गर्ने ७ जना बचियाँरबच्चा सभकेँ जनहि एक हजार रुपैयाँसहित ‘स्नेहक प्रतिक’ प्रदान गरिएको छ । यसैगरी पदाधिकारीहरुलाई समेत ‘स्नहेक प्रतिक’ प्रदान गरिएको छ ।
अधिवेशनद्वारा ११ सदस्यीय कार्यकारी समिति सर्वसम्मत गठन गरिएको छ । अध्यक्षमा मुखीलाल चौधरी, उपाध्यक्षमा विजयकुमार झा, सचिवमा नागेन्द्रराय यादव, सहसचिवमा अमरेन्द्रकुमार सिंह र कोषाध्यक्षमा रामउदगार यादवलाई चयन गरिएको छ । समितिको सदस्यमा जगतनारायण मण्डल, विमलकुमार ठाकुर, सुन्दरी यादव, झुमुर सिन्हा, प्रवीणकुमार झा, ममता सिंहलाई चयन गरिएको छ । यसैगरी पदेन सदस्यमा अनिता झा अध्यक्ष मैथिल महिला समाज बुटवल र सुदिष्टकुमार सिंह अध्यक्ष, मैथिल विद्यार्थी समाज रहेका छन् ।",politic
"﻿राजविराज, १५ चैत्र । संयुक्त लोकतान्त्रिक मधेशी मोर्चाका कार्यकर्ताले मंगलवार एमालेका केन्द्रीय सदस्य तथा सप्तरी इन्चार्ज सुमन प्याकुरेलको राजविराज–४ स्थित निवासमा घेराउ तथा नारावाजी गरेका छन् ।
फागुन २३ गतेको मलेठ घटनापछि लामो समय राजविराज वाहिरै रहेका प्याकुरेल घर आएको जानकारी पाएपछि मोर्चाका कार्यकर्ताले उनको घर घेराउ गरेका थिए । सप्तरी घटना हुनुमा प्याकुरेल समेत जिम्मेवार रहेको भन्दै मोर्चाका कार्यकर्ताले उनी विरुद्ध नारावाजी गरेका थिए ।
प्याकुरेलको घरमा पुगेका प्रहरी उपरीक्षक अनुराग द्विवेदीले घरमा प्याकुरेल नभएको उनकी पत्नी मात्र रहेको जानकारी दिएपछि मोर्चाका कार्यकर्ताहरु फर्केका थिए । प्याकुरेल पत्नी ज्योतीलाई स्कर्टिङ्ग गरेर विराटनगरतर्फ पठाईएको जनाईएको छ । प्याकुरेलको राजविराज स्थित घरको सुरक्षाकालागि प्रहरीको टोली तैनाथ गरिएको छ ।",politic
"﻿राजविराज, १६ चैत । नेपाल पत्रकार महासंघका पूर्व केन्द्रीय उपाध्यक्ष समेत रहेका वरिष्ठ पत्रकार शिवहरि प्रसाद भट्टराईले मधेशको संवेदनशीलतालाई प्रमुख तीन दलले बुझ्न नसके अबको दश वर्षभित्र मधेश अलग हुने बताएका छन् ।
नेपाल पत्रकार महासंघको स्थापना दिवसको अवसरमा बुधवार शाखा सप्तरीले आयोजना गरेको ‘पत्रकारको सुरक्षा एवम् आन्दोलनमा छाती र टाउकोमा गोली ?’ विषयक अन्तरक्रिया कार्यक्रममा बोल्दै उनले यस्तो कुरा बताएका हुन् । वरिष्ठ पत्रकार भट्टराईले देश दुईटा अतिवादको चपेटमा फँस्दै गईरहेको बताउँदै भने ‘मधेशको संवेदनशीलतालाई प्रमुख तीन दल कांग्रेस, एमाले र माओवादीले बुझ्न सकेनन् भने अबको दश वर्षभित्र मधेश अलग हुने निश्चित छ ।’
मधेशीलाई भारतसँग दाँजेर हेर्नु दुर्भाग्यपूर्ण भएको भन्दै सरकारी तलब खाने प्रहरीले समेत मधेशी जनतालाई मोदीको छोरा भन्नु कहाँसम्मको न्यायसङ्गत हो ? भनी प्रति प्रश्न गरे । वरिष्ठ पत्रकार भट्टराईले भने ‘जनताले तिरेको करबाट तलब खानेहरुहरुले मधेशी जनतालाई भारतसँग दाँज्नु भनेको केहो ?, यो अतिवाद होइन भने के हो ?’
सोही कार्यक्रममा बोल्दै प्रेस काउन्सिल नेपालका पूर्व सदस्य मुरली प्रसाद यादवले मलेठ घटनामा जसरी प्रहरीले मधेशीलाई समातेर टाउका र छातीमा गोली हानेको छ, यसबाट प्रष्ट हुन्छ कि मधेशलाई देशबाट अलग गर्न खोज्दैछ । समयमै शासकवर्ग गम्भीर भएर मधेशीमाथिको विभेदपूर्ण व्यवहार नसच्याए मधेश अलग हुने मार्ग प्रशस्त हुने उनले बताए । नेपाल पत्रकार महासंघ सप्तरीका पूर्व सभापति विष्णु कुमार मण्डलले गलत सूचना सम्प्रेषणका कारण मलेठ घटना भएको बताउँदै घटनामा संलग्न प्रहरी प्रशासनलाई हदैसम्मको कार्वाही हुनुपर्नेमा जोड दिए ।
सोही कार्यक्रममा नेपाल पत्रकार महासंघका केन्द्रीय पार्षद श्यामसुन्दर यादवले सप्तरीको मलेठ घटनामा प्रहरीले अन्तर्राष्ट्रिय मानव अधिकारको धज्जी उडाएको भन्दै उक्त घटना नश्लीय मानसिकताको नमूना भएको बताए । शान्तिपूर्ण प्रदर्शनमा प्रहरीले टाउका र छातीमा निसाना बनाएको बताउँदै उनले भने ‘जनताको टाउका र छातीमा गोली ठोक्ने प्रहरी कसरी जनताको सेवक हुनसक्छ, घटनाको दोषीलाई कठघरामा उभ्याउने आँट सरकारले देखाउनुपर्छ ।’
कार्यक्रममा नेपाल पत्रकार महासंघ सप्तरीका पूर्व अध्यक्ष धीरेन्द्र प्रसाद साह, प्रेस युनियनका केन्द्रीय सदस्य अवधेश कुमार झालगायतले विचार व्यक्त गरे । महासंघका कार्यवाहक अध्यक्ष श्रवण कुमार देव तथा सञ्चालन सुधा देवले गरिन् । कार्यक्रममा जिल्लाका सुरक्षा प्रमुखहरुको समेत उपस्थिति थियो ।
कार्यक्रममा प्रमुख जिल्ला अधिकारी कृष्ण वहादुर कटवालले मलेठ घटनालाई दुर्भाग्यपूर्ण भन्दै सुरक्षा कमजोरी देखिएको बताउँदै आगामी दिनमा आफूहरु यस्ता घटना हुन नदिन गम्भीर रहेको बताए । आफूले मलेठ घटनामा मारिएका परिवारजनसँग प्रत्यक्ष भेटेर आएको चर्चा गर्दै आफूबाट हुनसक्ने सहयोग गर्न प्रतिवद्ध रहेको उनले बताए । कार्यक्रममा उनले भने ‘हामी सबै नेपाली हौं भने भावनालाई सबैले बुझिदिनुपर्छ, विखण्डनको कुराले देश कमजोर हुनेतर्फ सबै सचेत हुनुपर्छ ।’
(मिडियो हेर्नुहोस्)",politic
"﻿राजविराज, १६ चैत्र । सप्तरीको जमुनी मधेपुरा गाविसको पर्साहीमा रहेको विद्यालयमा तोडफोड गर्ने दुई जना दाजुभाइलाई स्थानीयवासिन्दाले पक्राउ गरी प्रहरीको जिम्मा लगाएको छ ।
पक्राउ पर्नेमा स्थानिय जितेन्द्रकुमार यादव र धर्मेन्द्रकुमार यादव रहेका छन् । दुवै दाजूभाइले मादक पदार्थ सेवक गरी आधारभूत विद्यालयको वाउण्ड्री वाल र कक्षाकोठाको वाल तोडफोड गरेका छन् । विद्यालयका प्रधानाध्यापक नरेशकुमार यादवले दिएको जानकारी अनुसार मङ्गलवार राति मादक पदार्थ सेवन गरी दुवै दाजूभाइले विद्यालयमा तोडफोड गरेका छन् । तोडफोडबाट विद्यालयको वाउण्ड्री वाँल र कक्षाकोठाको वालमा क्षति भएको उनले बताए ।
उनका अनुसार विद्यालयमा तोडफोड गरिरहेका उनीहरुलाई स्थानियवासिन्दाले हेरेपछि पक्राउ गरी प्रहरीको जिम्मा लगाएको छ । विद्यालयमा यसअघि पनि पटक–पटक यस्ता तोडफोडका घटना भईसकेको बताउँदै विद्यालय व्यवस्थापन समितीका अध्यक्ष ब्रह्मदेव यादवले पक्राउ परेका दाजूदाइलाई कडा कारवाही र क्षतिपुर्तिको माग समेत गरेका छन् ।
यता सप्तरीका एसपी अनुराग दिवेदीले दुवै दाजूभाइले मादक पदार्थको नशामा विद्यालयमा तोडफोड गरेको बताएका छन् । उनीहरुलाई थुनामा राखि कारवाही प्रकृया अगाडि बढाईएको उनले जानकारी दिएका छन् ।",politic
"﻿राजविराज, १७ चैत । स्थानीय निकायमा गरिएको तालाबन्दी स्थानीय प्रशासनले तोडेपछि संयुक्त लोकतान्त्रिक मधेशी मोर्चाका नेता तथा कार्यकर्ताहरुले विहीबार पुनः तालाबन्दी गरेका छन् ।
नेपाल सरकारले हालै निर्धारण गरेको संरचना अनुसार सप्तरी जिल्लामा ८ वटा नगरपालिका र ९ वटा गाउँपालिका निर्धारण गरिएकोमा सोको विरोध गर्दै गत चैत्र ६ गते तालाबन्दी गरेको थियो । जिल्ला विकास समिति र राजविराज नगरपालिकामा लगाईएको ताला स्थानीय प्रशासनले खोलेको जानकारी पाएलगत्तै मोर्चाका नेता तथा कार्यकर्ताहरुले पुनः तालाबन्दी गरेका छन् । मोर्चा कार्यकर्ताले नगरपालिकाको झ्याल तथा ढोकाहरु तोडफोड गरेको जनाईएको छ । आफूहरुले लगाएका ताला तोडिए त्यसको परिणाम भयावह हुने मोर्चाले चेतावनी दिएको छ ।
यसैगरी मालपोत कार्यालय समेत पुगेका मोर्चा नेता तथा कार्यकर्ताहरुको समूहले पुरानै संरचनामा काम गर्न आह्वान गरेका छन् । नयाँ संरचनामा कामकाज अगाडि बढाए आफूहरु सशक्त रुपमा प्रस्तुत हुने राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलले जानकारी दिएका छन् ।
मोर्चाले परिमार्जनसहित संविधान संशोधन, स्थानीय तहको पुर्नसंरचना अवैज्ञानिक र अव्यबहारिक रहेकोले सच्याउनुपर्ने, स्थानीय तहलाई केन्द्र सरकार नभई प्रदेश सरकारको मातहत राख्नुपर्ने, स्थानीय तहको निर्वाचन अगाडि संघिय तथा प्रदेशको निर्वाचन गर्नुपर्ने, समान जनसंख्याको आधारमा देशभरी स्थानीय तहको निर्धारण गर्नुपर्ने, फागुन २३ गते सप्तरीको मलेठ घट्नामा प्रहरीद्वारा हत्या गरिएका पाँच जना निर्दाेषहरुलाई शहीद घोषणा गर्नुपर्ने, मलेठ घट्नाको निष्पक्ष न्यायायीक छानबिन आयोग गठन गर्नुपर्ने, शान्तिपूर्ण आन्दोलनमा राज्यले नश्लबादी चरित्र देखाउँदै गर्दै आएको बर्बर दमन बन्द गर्नुपर्ने र संघियतालाई समाप्त पार्ने षडयन्त्र नगरियोस् भनी माग राखेका छन् ।",politic
"﻿चन्दन रौनियार, रौतहट, १७ चैत । विभिन्न पार्टी परित्याग गरी सदभावना पार्टी रौतहटमा सयौं जना प्रवेश गरेका छन् ।
रौतहटको औरैया गाउँ विकास समितिमा विहीवार आयोजित कार्यक्रममा विभिन्न पार्टी परित्याग गरि सदभावना पार्टीमा प्रवेश गरेका हुन् । पार्टीका सह–महासचिव अजय गुप्ताले दिएको जानकारी अनुसार योगेन्द्र यादव रौतहटमा पार्टी बिस्तारमा बाधक रहेको र सोही बिषयलाई लिएर स्पष्टीकरण सोधेपछी यादव जवाफ दिन नसकेर अन्यत्र लागेका छन् । पार्टीबाट उनको बहिर्गमनसँगै प्रवेशको लहर चलेको उनको दावी छ । सदभावना पार्टी अहिले पार्टी विस्तार गर्न हरेक गाउँमा आफ्नो बलियो सङ्गठन निर्माण गरिरहेको जिल्ला सचिव मनोज वर्माले बताए ।",politic
"﻿राजविराज, १७ चैत । स्वतन्त्र मधेश गठबन्धनका केन्द्रीय संयोजक डा. सीके राउतलाई गैरकानूनी रुपमा हिरासतमा राखेको भन्दै विहीवार साइकल र्याली आयोजना गरिएको छ ।
जिल्लाको देउरी भरुवा, फर्सैठ र दमावतीमा युवाहरुले साइकल र्याली आयोजना गरेको हो । उनीहरुले शान्तिपूर्ण रुपमा विचार राखेकै कारण डा. राउतसहितका अभियानकर्ताहरुलाई सिरहाको ईलाका प्रहरी कार्यालय लहानमा राखिएकोमा विरोध जनाउँदै तत्काल रिहाईको माग गरेका छन् । उक्त अवसरमा स्वतन्त्र मधेश गठबन्धनका सप्तरी जिल्ला संयोजक सुरेन्द्र मधेशीले सम्वोधन गरेको जनाईएको छ ।",politic
"﻿राजविराज, १८ चैत्र । नेकपा माओवादी केन्द्र निकट अखिल नेपाल बिद्युतीय रिक्सा श्रमिक संघ सप्तरीले सप्तरीको राजविराज–सखडा सडकमा सञ्चालन हुने बिद्युतीय रिक्साको भाडा दर परिर्वतन गर्ने निर्णय गरेको छ ।
संघका अध्यक्ष रामचन्द्र यादवको अध्यक्षता तथा अखिल नेपाल ट्रेड युनियन महासंघका केन्द्रीय सचिव केदार देवको प्रमुख आतिथ्यमा सम्पन्न संघको बैठकले भाडा घटाउने निर्णय गरेको हो । प्रसिद्ध शक्तिपीठ छिन्नमस्ता परिसरमा आगामी चैत्र २८ गतेदेखि शुरु हुने लक्षचन्डी रुद्र महायज्ञलाई दृष्टिगत गरि राजविराज–सखडा सडकमा सञ्चालन हुँदै आएको बिद्युतीय रिक्साको मुल्य घटाउने निर्णय गरेको छ ।
बैठकले यसअघि बिद्युतीय रिक्साले राजविराज देखि सखडा सम्मको भाडा प्रतिव्यक्ति रु. ५० लिदै आएकोमा महायज्ञलाई मध्यनजर गरि सर्वसाधारणकालागि अबदेखि भाडादर प्रतिव्यक्ति रु. ३० निर्धारण गर्ने निर्णय गरिएको अखिल नेपाल बिद्युतीय रिक्सा श्रमिक संघ सप्तरीका अध्यक्ष रामचन्द्र यादवले जानकारी दिएका छन् । संघको निर्णयसँगै सखडा दर्शनका लागि जाने श्रद्धालु तथा सर्वसाधारणलाई राहत पुग्ने व्यवसायीहरुले विश्वास व्यक्त गरेका छन् ।",politic
"﻿राजविराज, १८ चैत्र । जनतान्त्रिक तराई मुक्ति मोर्चा(क्रान्तिकारी)का अध्यक्ष जयकृष्ण गोइतको अध्यक्षतामा सम्पन्न केन्द्रीय समितिको बैठकले विभिन्न निर्णय गरेको छ ।
मोर्चाका अध्यक्ष गोइतले शुक्रवार प्रेस विज्ञप्ति जारी गर्दै वर्तमान परिस्थिति र आगामी राजनैतिक, फौजी, सांगठनिक र संघर्ष सम्बन्धी योजनाबारे बहस छलफल गरिएको जनाएका छन् । नेपाली संविधानसभाको पहिलो र दोस्रो निर्वाचनलाई सशक्त र सशस्त्र विरोध गरे झंै आउँदो २०७४, बैशाख ३१ हुने भनिएको स्थानीय निकायको निर्वाचनलाई पनि सशक्त र सशस्त्र विरोध गर्ने बैठकले निर्णय गरेको छ । बैशाख ३१ हुने स्थानीय निकायको निर्वाचनलाई बहिष्कार गर्न सम्पूर्ण तराईका मूल निवासीहरुलाई अपील गर्ने बैठकमा निर्णय भएको अध्यक्ष गोइतद्वारा जारी विज्ञप्तिमा उल्लेख छ । मोर्चाको बैठक १६ र १७ गतेसम्म चलेको जनाईएको छ ।",politic
"﻿राजविराज, १९ चैत । स्वतन्त्र मधेश गठबन्धनका केन्द्रीय संयोजक डा. सीके राउतको रिहाइको माग गर्दै शनिवार सप्तरीको गाउँगाउँमा मोटरसाइकल र्यालीको आयोजना गरियो ।
डा. राउतलाई गैरकानूनी रुपमा पक्राउ गरी हिरासतमा राखेकोमा अविलम्व रिहाईको माग गर्दै सप्तरी गठबन्धनले विभिन्न गाउँहरुमा मोटरसाइकल र्यालीको आयोजना गरेको हो । राजविराज नगरपालिकाबाट निकालिएको र्याली जमुनी मधेपुरा, खुरहुरिया, बाजितपुर, अण्डीपटी, धौनकी, सिम्राहासिंगियोन, मलेकपुर, पत्थरगाडा, बेल्ही चपेना, अर्नाहा, ब्रहम्पुर, भीमपुर, छातापुर, ललितपुर, विसहरिया, पातो, अर्नाहा, कबिलासा, नर्घो, हर्दिया, कटैयालगायतका गाउँहरु हुँदै जिल्लाको पश्चिमी गाउँ तथा चौकहरुमा र्याली परिक्रमा गरेको गठबन्धनका जिल्ला संयोजक सुरेन्द्र मधेशीले जानकारी दिएका छन् । उनका अनुसार मोटरसाइकल र्यालीका क्रममा विभिन्न गाउँका सर्वसाधारण जनतालाई गैरकानूनी रुपमा डा. राउतलाई हिरासतमा राखिएकोबारे जानकारी गराईएको छ ।
डा. राउतलाई जनकपुर स्थितको डेराबाट गत माघ २० गते प्रहरीले पक्राउ गरी साङ्गठनिक अपराध मुद्दामा सिरहाको लहान स्थित ईलाका प्रहरी कार्यालयमा राखिएको छ । उनीसँगै पक्राउ परेकाहरुमध्ये केही विरामी पर्दा समेत बेवास्ता गर्दैआएको गठबन्धनको आरोप छ ।
(भिडियो हेर्नुहोस्)",politic
"﻿बिरगञ्ज, १९ चैत । सदभावना पार्टीका सह–अध्यक्ष एवं सांसद लक्ष्मणलाल कर्णले संविधान संसोधन गरि मधेसको माग संस्थागत नभएसम्म मोर्चा कुनै पनि चुनावको ‘चु’ सम्म सुन्न नचाहेको प्रष्ट पारेका छन् ।
सद्भावना पार्टी बिरगञ्ज नगर कार्य समितिले शनिवार बिरगञ्ज नगरका अगुवा कार्यकर्तासँग आयोजना गरेको अन्तरक्रिया कार्यक्रममा बोल्दै उनले यस्तो कुरा बताएका हुन् । स्ववियुको चुनाव मधेसमा गराउन नसकेको सरकार स्थानीय चुनावको दिवा स्वप्न देखेको व्यंग्य गर्दै प्रमुख अतिथि कर्णले भने ‘संविधान संसोधन गरि मधेसको माग संस्थागत नभएसम्म हामी चुनावको ‘चु’ पनि सुन्न चाहदैनौं ।’ घोषित निर्वाचन संविधान विपरित रहेको स्थानीय तहको निर्वाचन गराउने अधिकार प्रदेश सरकारसँग मात्र रहेको बताए । 
कार्यक्रमलाई सम्बोधन गर्दै बिशिष्ट अतिथि एवं सह महासचिव एवं अधिवक्ता सुरेन्द्र कुर्मीले मधेसको हक अधिकारको असल हितैसी एवम् जन्मदाता सदभावना पार्टी नै पहिलो पार्टी रहेकोले सदभावनाले मात्रैले मधेसलाई अधिकार सम्पन्न बनाउन सक्ने दावी गरे । मधेसवादको साथ–साथ सामाजिक मुद्दालाई बिरगञ्ज नगर कमिटीले उठान गर्ने गरेकोले गजेन्द्रबाबुको सपना पूरा हुने बिश्वास व्यक्त गरे ।
भेलामा केन्द्रीय सदस्य निजामुद्दीन समानी, रेखा घिमिरे, जिल्ला उपाध्यक्ष इश्वर यादव, भुपेन्द्र तिवारी, अनिरुद्ध प्रसाद, कलवार, जिल्ला सचिव राजेश साह, धर्मेन्द्र पटेल, महिला मञ्चका जिल्ला अध्यक्ष रेखा साह, नगर सचिव सञ्जय पटेल, कोषाध्यक्ष पन्नालाल पटेललगायतले सम्बोधन गरे भने कार्यक्रममा तीस वटै वडाका एकाइ कमिटीका अध्यक्षहरु एवम् पदाधिकारी तथा वर्गीय मञ्चका जिम्मेवार नेता कार्यकर्ताहरुले सङ्गठन सुदृढ र आन्दोलनको बारेमा आ–आफ्नो धारणा राखे ।
नगर अध्यक्ष ओमप्रकाश सरार्फको अध्यक्षतामा आयोजित कार्यक्रममा स्वागत मन्तव्य नगर उपाध्यक्ष सुरेस साह कानुले गरेका थिए भने महिला मञ्च बिरगञ्जकी नगर अध्यक्ष सुनिता रौनियारले सहजीकरण गरिन् ।",politic
"﻿बोधराज सुवेदी÷महुली, १९ चैत । पूर्व–पश्चिम लोकमार्ग अन्तर्गत महुली सडकखण्डको महुली पुलमा शनिवार विहान मालवाहक ट्रक दुर्घटना भएको छ ।
ईलाका प्रहरी कार्यालय महुलीले दिएको अनुसार कञ्चनरुप नगरपालिका वडा नम्वर– ११ स्थित महुली पुलको मध्य भागमा ना ४ ख २०८१ नम्बरको उक्त ट्रक पुलवाट खोलामा खसेको हो । विपरित दिशावाट आएको सवारी साधनलाई साइड दिन खोज्दा एन्टी लाइटको कारणले अनियन्त्रित भइ ट्रक पुलवाट खसेको हो । उदयपुर सिमेन्ट उद्योगको कोइला लोड गरेर विर्तामोडबाट उदयपुरको जलजले जाँदै गरेको उक्त ट्रक दुर्घटनाबाट गाइघाट घर भएका ४२ वर्षिय चालक भरत वुढाथोकी सामान्य घाइते भएको र सिराहाको कसाहाका १७ वर्षिय सह–चालक मुकेश कुमार यादव स–कुशल रहेको प्रहरीले जनाएको छ ।",politic
"﻿राजविराज, १९ चैत । हालैको स्थानीय निकायको संरचनामा राजविराज नगरपालिकाको संरचना व्यापक त्रुटीपूर्ण रहेको भन्दै तत्काल सच्याउन राजविराज नगरपालिकाका सरोकारवालाहरुले माग गरेका छन् ।
राजविराजमा शनिवार आयोजित सर्वपक्षीय अन्तरक्रिया कार्यक्रममा बोल्दै उनीहरुले यस्तो माग गरेका हुन् । राजविराज नगर सिमांकन सुधार संघर्ष समितिका संयोजक शैलेश कुमार चौ धरीको अध्यक्षतामा आयोजित कार्यक्रममा वरिष्ठ पत्रकार शिवहरि प्रसाद भट्टराई, पत्रकार मनोहर कुमार पोखरेल, सद्भावना पार्टीका केन्द्रीय सदस्य दिपेन्द्र प्रसाद चौधरी, फोरम लोकतान्त्रिकका उमेश प्रसाद साह, समाजसेवी रामकृष्ण दास, सगरमाथा यातायात संघका अध्यक्ष नुरुल होदा अन्सारी, सप्तरी उद्योग वाणिज्य संघका उपाध्यक्ष शंकर दास,सद्भावना पार्टीका लक्ष्मण यादव, फोरम लोकतान्त्रिकका मो. कमाल उद्दीनलगायतले मन्तव्य व्यक्त गरे । उनीहरुले सिमाङ्कनलाई व्यवहारिक नबनाएसम्म यो संरचना स्वीकार गर्न नसकिने चेतावनी दिए । कार्यक्रम सञ्चालन विशेश्वर प्रसाद साह ‘विशे’ले गरे ।",politic
"﻿राजविराज, १९ चैत । सप्तरीका युवाहरुले सप्तरीमा थालेको ५० हप्ते सरसफाई अभियान ३१ हप्ता समेत सफलतापूर्वक पूरा गरेको छ ।
युवाहरुले राजविराजको बिभिन्न गल्लीहरु सप्तरी युथ नेपालको अगुवाईमा सफा गरिएको हो । युवाहरुले ३१ औं हप्तामा गजेन्द्रनारायण सिंह सगरमाथा अञ्चल अस्पताल अगाडिको भित्री सडकमा रहेको फोहोर हटाएका छन् । जनआन्दोलन चोकदेखि कुनौली मोडसम्मको करिब तीन सय मिटर सडक युवाहरुले सञ्चालनमा ल्याएका छन् । स्थानीय व्यापारी, होटल व्यबसायीहरुले भित्री सडकमै फ्याँकेको फोहोरका कारण चार बर्षअघि मात्रै राजविराज नगरपालिकाले बनाएको यो सडक प्रयोगबिहीन बनेको थियो ।
३१ औं हप्ताको सरसफाईमा जिल्लाका सहकारी संस्थाका पदाधिकारी तथा सदस्यहरुले समेत सहभागिता जनाएका छन् । सहकारी दिवसको अवसर पारेर सहकारी संस्थाका पदाधिकारीहरुले पनि सरसफाईमा सहयोग गरेको सप्तरी युथ नेपालका सदस्य बिमलेश यादवले जानकारी दिएका छन् । सप्तरी युथ नेपालले राजविराज हटियाको केही गल्लीमा रहेको अत्यधिक फोहोर हटाएर सञ्चालनमा ल्याएको छ । नगरको विभिन्न ठाउँमा रहेको फोहोर हटाउँदै युवाहरुले फोहोर नगर्न स्थानीयहरुलाई सचेत समेत गराउन थालेपछि नगरमा जथाभावी फोहोर फ्याँक्नमा कमी आएको छ ।
सप्तरी युथ नेपालले प्रारम्भ गरेको ५० हप्ते सरसफाई अभियानमा राजनीतिक दलका नेताका साथै सेना र प्रहरीले समेत सहभागिता जनाउँदै आएको छ । ३१ औं हप्ताको सरसफाईमा सद्भावना महासचिव मनिष सुमनले समेत सहभागिता जनाएका छन् । सरसफाई अभियान अति नै सराहनीय रहेको भन्दै यसमा आफूले सक्दो सहयोग गर्ने प्रतिवद्धता व्यक्त गरे ।
सरसफाईपछि आयोजना गरिएको कार्यक्रममा चिकित्सक डा. टेकनारायण मण्डलले सरसफाईबाट हुने फाइदाको बिषयमा जानकारी गराए । ग्लोबल सहकारी संस्थाका संस्थापक अध्यक्ष सुखराम यादव, जनज्योति सहकारी संस्थाका अध्यक्ष विश्वनाथ मण्डल, आइडियल सहकारी संस्थाका अध्यक्ष गणेश आशसहितकाले मन्तव्य व्यक्त गरे । सप्तरी युथ नेपालका अध्यक्ष श्रवणकुमार देवले यसमा संलग्न युवाहरु कुनै पनि राजनीतिक दलमा नलागेको बताउँदै जिल्लाको विकासमा सकृय रहने बताए ।",politic
"﻿जनकपुर, २० चैत । नापी कार्यालय धनुषाका अमिन सेवाग्राहीबाट घुस लिने क्रममा आइतवार रङ्गेहात पक्राउ परेका छन् ।
नापी कार्यालय धनुषाका अमिन कृष्ण जोशीलाई अख्तियार दुरुपयोग अनुसन्धान आयोगको क्षेत्रीय कार्यालय बर्दिबासले नगद ३० हजार रुपैयाँ घुससहित पक्राउ गरेको हो । अख्तियार कार्यालय बर्दिबासका प्रहरी उपरीक्षक राजकुमार लम्सालको टोलीले जोशीलाई पक्राउ गरेका छन् । अमिन जोशीले एक सेवाग्राहीबाट जग्गाको कित्ताकाट र नामसारीकालागि ३० हजार रुपैयाँ घुस लिएको बेला उनलाई पक्राउ गरेको एसपी लम्सालले जानकारी दिएका छन् । तस्विरः घनश्याम मिश्र /जनकपुर",politic
"﻿राजविराज, २० चैत । हालै गरिएको स्थानीय तहको संरचनामा आफूहरु अन्यायमा परेको भन्दै सप्तरीको पश्चिमी पाँच गाउँ विकास समितिका वासिन्दाहरु सदरमुकाम राजविराज आईपुगेका छन् ।
अव्यवहारिक एवम् त्रुटीपूर्ण रहेको भन्दै मल्हनियाँ, मौवाहा, बेल्ही, रौतहट र रामनगर गाविसलाई मिलाएर छुट्टै गाउँपालिका बनाउन माग गरेका हुन् । हाल बिहुल नदी पश्चिमका गाविसका वासिन्दाहरुलाई बोदे वर्साइन नगरपालिकाको दुरी बढी हुनुका साथै बाटोघाटोको समेत समस्या रहेकोले उनीहरुले सच्याउन माग गरेका छन् । उनीहरुले नाराबाजी गर्दै सरोकारवाला निकायहरुमा ज्ञापनपत्र बुझाउन पुगेका थिए ।
उनीहरुले प्रमुख जिल्ला अधिकारी कृष्ण वहादुर कटवाल र स्थानीय विकास अधिकारी सुदेव पोखरेललाई आइतवारै ज्ञापनपत्र बुझाएका छन् । ज्ञापनपत्र बुझाउन सम्पूर्ण राजनीतिक दलका नेताहरु समेत सहभागी भएका थिए । आफूहरुको माग पुरा नभए सशक्त आन्दोलनमा उत्रिन बाध्य हुने चेतावनी संघीय समाजवादी फोरम नेपालका जिल्ला सदस्य दयानन्द गोइतले बताए ।
हालै गरिएको संरचनाले आफूहरुमाथि ठूलो विभेद भएको भन्दै नसच्याएसम्म कुनै हालतमा वर्तमान संरचनालाई नस्वीकार्ने बताए । विकास निर्माण, बाटोघाटो, सञ्चार, विद्युत लगायतको सवालमा समेत आफूहरु पछाडि परेकोले सहजताकालागि छुट्टै गाउँपालिका बनाउन माग गरेका छन् ।
पाँच गाविसका वासिन्दाहरु थालेको आन्दोलनप्रति ऐक्यवद्धता जनाउँदै विरोध कार्यक्रममा सहभागी भएका सप्तरी क्षेत्र नम्वर–६ बाट निर्वाचित नेपाली कांग्रेसका सांसद सुरेन्द्र प्रसाद यादवले सिमांकनको मुद्दालाई तत्काल सम्वोधन हुनुपर्ने बताए । हाल कायम गरिएको संरचनालाई नसच्याईए यस्तो अवस्थामा उक्त गाविसहरुमा चुनाव समेत प्रभावित हुनसक्ने चेतावनी दिएका छन् ।
यसैगरी राजविराज नगरपालिकाको हालको संरचनामा अव्यवहारिक रुपमा केही नेताहरुले स्वार्थसिद्धिकालागि नयाँ संरचना बनाएको भन्दै नगरका वुद्धिजिवि एवम् राजनीतिकर्मीहरुले गम्भीर आपत्ति जनाएका छन् । आइतवार समेत राजविराजमा प्रदर्शन र शहिद दशन चौकमा विरोधसभा आयोजना गरिएको आन्दोलनरत संघर्ष समितिका उमेश कुमार साह ‘कमाण्डोले जानकारी दिएका छन् ।",politic
"﻿बिरेन्द्र बजार, २० चैत । नेपाल आदिवासी जनजाती महासंघका केन्द्रीय उपाध्यक्ष श्याम प्रसाद मण्डलले स्थानिय तहको निर्वाचन बिथोल्नेसम्मको शसक्त आन्दोलनको तयारी भईरहेको बताएका छन् ।
सप्तरीको कठौनामा शनिवार नेपाल आदिवासी जनजाती महासंघ सप्तरीको तेश्रो अधिवेशनलाई सम्बोधन गर्दै उनले यस्तो बताएका हुन । सरकारले ल्याएको स्थानीय तहको संरचनाले आदिवासी जनजातीको पहिचान नामेट गरेको बताउँदै सरकारले आदिवासीमाथि पुनः विभेद गरेको आरोप लगाए । उनले विशेष क्षेत्र, संरक्षित क्षेत्र, जातिय स्वायत्तता सहितको स्थानिय तहको पुनर्संरचना नभएसम्म आन्दोलन जारी रहने बताए ।
संविधान संशोधन विधेयक एवम् स्थानिय तह परिमार्जन सहित पारित नभएसम्म चुनाव हुन नदिनेसम्मको सशक्त आन्दोलनका कार्यक्रमको तयारीमा रहेको जानकारी दिदै उनले भने ‘आगमी चैत २८ गते काठमाण्डौमा हुने राष्ट्रिय भेलाले आन्दोलनको कार्यक्रम तय गर्छ, चुनाव बिथोल्नेसम्मको शसक्त आन्दोलनको कार्यक्रम ल्याउने तयारीमा छौ ।’
नेपाल आदिबासी जनजाती महासंघ सप्तरीका अध्यक्ष यम बहादुर खपाङ्गी मगरको अध्यक्षतामा आयोजित कार्यक्रममा आदिवासी जनजाती जिल्ला समवन्य समिती सप्तरीका उपाध्यक्ष रमेश चौधरी, पूर्व उपाध्यक्षहरु बेचन प्रसाद चौधरी, महेश प्रसाद चौधरी, आदिबासी जनजाती महासंघ सप्तरीका संस्थापक अध्यक्ष रघु कुमार सिंह थारु, थारु कल्याणकारिणी सभाका केन्द्रीय सदस्य उचितनारायण चौधरी, नेपाल तामाङ घेदुङका केन्द्रीय सदस्य भिम बहादुर घिसीङ तामाङ, नेपाल मगर संघका पुर्व केन्द्रीय बिष्णु थापा मगर, थाकस सप्तरीका पुर्ब सभापतिद्वय उपेन्द्र नारायण चौधरी (पगडीवाला), मुक्तिनाथ चौधरीले शुभकामना मन्तब्य व्यक्त गरे ।
कार्यक्रममा अधिवक्ता बिष्णु मण्डल धानुक, आदिबासी जनजाती महासंघ सप्तरीका सल्लाहकारहरु मेख बहादुर तामाङ, यूगुतलाल चौधरी, सगरमाथा अञ्चल अस्पताल राजविराजका पूर्व अध्यक्ष दिनेश चौधरी, आदिबासी जनजाती यूवा महासंघ नेपाल सप्तरीका अध्यक्ष अरविन्द कुमार चौधरी, आदिवासी जनजाती गैसस महासंघ सप्तरीका अध्यक्ष उज्ज्वल थारु, जवाहरलाल चौधरी, देवकान्त चौधरी लगायतकाले शुभकामना मन्तव्य व्यक्त गरे । नेपाल आदिवासी जनजाती महासंघ सप्तरीका सचिब बृजमान तामाङद्धारा सञ्चालित कार्यक्रममा स्वागत उपाध्यक्ष कुमार मान श्रेष्ठले गरे ।
यसैबीच उद्घाटन कार्यक्रम पश्चात शुरु भएको बन्द सत्रले सचिव तामाङ्गद्वारा प्रस्तुत प्रगती, साङ्गठनिक र भावी निती तथा कार्यक्रम एवम् कोषाध्यक्ष सुरतलाल चौधरीद्धारा प्रस्तुत आर्थिक प्रतिबेदन सर्वसम्मत पारित गरे । अधिवेशनले आगामी तीन बर्षकोलागी नयाँ नेतृत्व चयन गर्ने आदिवासी जनजाती महासंघ सप्तरीले जनाएको छ ।",politic
"﻿वीरगञ्ज, २० चैत । प्रेस मञ्च नेपालको केन्द्रीय निर्णय अनुरुप आइतवार मधेसका सम्पुर्ण जिल्लाहरुमा शहिदहरुको सम्मानमा मैनबती जुलुश सम्पन्न भएको छ ।
पर्सा शाखाद्वारा बिरगञ्जको घण्टाघरमा आयोजित कोण सभामा बोल्दै सदभावना पार्टीका केन्द्रीय सह–महासचिव सुरेन्द्र कुर्मीले सहिदहरुको कुर्वानी खेर नजाने धारणा राख्दै मधेसको माग सम्बोधन विना देशमा निर्वाचन नहुने दावी गरे । सभामा बोल्दै नागरिक समाजका अगुवा प्रा. डा. दिपक शाक्यले मधेसको माग पूरा हुनु नै शहिदहरु प्रतिको सच्चा श्रद्धाञ्जली हुने जिकिर गरे ।
प्रेस मञ्च नेपाल पर्सा शाखाका अध्यक्ष विजय कुमार ठाकुरको सभापतित्वमा सम्पन्न कार्यक्रममा प्रेस मञ्च नेपालका केन्द्रीय अध्यक्ष सन्तोष पटेल, हिन्दु परिषद् नेपालका केन्द्रीय अध्यक्ष पण्डित पुरुषोत्तम दुबे, नेपाल पत्रकार महासंघ पर्साका सचिव युवराज खड्का ,सदभावना पार्टी पर्साका कार्यवाहक अध्यक्ष इश्वर यादव, उपाध्यक्ष भुपेन्द्र तिवारी, सचिव धर्मेन्द्र पटेल, वीरगञ्ज नगर अध्यक्ष ओमप्रकाश सरार्फ, उपाध्यक्ष सुरेश साह कानु, कोषाध्यक्ष पन्नालाल पटेल,महिला मञ्च पर्साकी जिल्ला अध्यक्ष रेखा साहलगायतको उपस्थिति थियो ।
यसैगरी प्रेस मञ्च बारा,रौतहट, सर्लाही,महोत्तरी,धनुषा,सिरहा,सप्तरी,सुनसरी,मोरङ,चितवन,कपिलवस्तु,रुपन्देही,बाके,बर्दिया,दाङ,कैलाली लगायतका जिल्लाहरुमा शहिदहरुको सम्मानमा मैनबती जुलुस प्रदर्शन गरिएको प्रेस मञ्च नेपालका केन्द्रीय अध्यक्ष सन्तोष पटेलले जानकारी दिएका छन् ।",politic
"﻿राजविराज, २१ चैत । स्वतन्त्र मधेश गठबन्धनका केन्द्रीय संयोजक डा. सीके राउतको रिहाइको माग गर्दै सोमवार सप्तरीसहित मधेशका जिल्लाहरुमा एक घण्टा धर्ना दिएका छन् ।
डा. राउतलाई गैरकानूनी रुपमा पक्राउ गरी हिरासतमा राखेकोमा अविलम्व रिहाईको माग गर्दै सप्तरी गठबन्धनले जिल्ला प्रशासन कार्यालय छेउमा अवस्थित हरिनन्देश्वर महादेव मन्दिर प्राङ्गणमा एक घण्टा धर्नामा बसेका हुन् । विभिन्न्न नाराबाजी गर्दै गठबन्धनका सप्तरी संयोजक सुरेन्द्र मधेशीको नेतृत्वमा धर्ना कार्यक्रम आयोजना गरिएको जनाईएको छ ।
कार्यक्रममा जिल्ला संयोजक सुरेन्द्र मधेशी, भींड व्यवस्थापन संयोजक पूर्व सभासद् महेश कुमार यादव विद्यार्थी संयोजक सञ्जय कुमार यादव, प्रचार–प्रसार विभाग प्रमुख चन्देश्वर मण्डल, राजनारायण यादव, सञ्चार विभागका रोशन झा, आर्थिक विभाग सह–संयोजक रमेश सीकेलगायतको सहभागिता रहेको थियो । यस अतिरिक्त मधेशका विभिन्न जिल्लाका प्रशासन कार्यालय अगाडि समेत धर्ना दिईएको जनाईएको छ । त्यस क्रममा मोरङ्ग प्रशासन कार्यालय अगाडिबाट श्याम यादव, सुरेश यादव, सरोज शर्मा, कृष्णा साह, अजय साह, अमरेश यादवसमेत ९ जना रहेका छन् । यस्तै धनुषाबाट जिल्ला संयोजक रामशंकर महासेठ, विवेक कर्णलगायत एक दर्जन गठबन्धनका कार्यकर्ताहरु पक्राउ परेका छन् ।
डा. राउतलाई जनकपुर स्थितको डेराबाट गत माघ २० गते प्रहरीले पक्राउ गरी साङ्गठनिक अपराध मुद्दामा सिरहाको लहान स्थित ईलाका प्रहरी कार्यालयमा राखिएको छ । उनीसँगै पक्राउ परेकाहरुमध्ये केही विरामी पर्दा समेत बेवास्ता गर्दैआएको गठबन्धनको आरोप छ ।",politic
"﻿राजविराज, २१ चैत । नेपाली कांग्रेसका युवा नेता चन्द्र केसीले मधेशको सम्वेदनशीलतालाई नेताहरुले अब पनि उपेक्षा गरे मधेश नेपालभित्र नरहन सक्ने भन्दै चिन्ता व्यक्त गरेका छन् ।
मधेशमा जारी अधिकारप्राप्तिको आन्दोलनलाई नजिकबाट नियाल्दैआएका केसीले सोमवार राजविराजमा पत्रकार सम्मेलन आयोजना गर्दै यस्तो चिन्ता व्यक्त गरेका हुन् । मधेशको भावनालाई नेताहरुले बेवास्ता गर्दैआएका कारण विद्रोह एवम् विखण्डनका आवाजहरु सङ्गठित एवम् मजबुत हुँदै गएको बताउँदै उनले भने ‘मधेशको समस्या र सम्वेदनशीलतालाई नेताहरुले अब पनि उपेक्षा गरे मधेश नेपालभित्र नरहन सक्छ, यसकालागि नेतृत्व पक्ष अविलम्व जिम्मेवार हुनुपर्दछ ।
मधेशलाई अलग देश बनाउने संकल्पका साथ अभियानमा रहेका स्वतन्त्र मधेश गठबन्धनका केन्दीय संयोजक डा. सीके राउतप्रति मधेशका युवाहरुको आकर्षण अत्यधिक बढेको युवा नेता केसीले बताए । ‘डा. सीके राउतका ३–४ लाख फोलोवर छन्, उनको विचारलाई समर्थन गर्ने अधिकांश युवाहरु २० देखि ३० वर्ष उमेर समूहका युवाहरु अत्यधिक छन् । नेतृत्वहरुप्रति प्रश्न गर्दै उनले भने ‘देशको अस्तित्व संकटमा फँस्दै गईरहेको छ तर नेतृत्ववर्ग निदाएर बसेको छ, कसरी निद्रा आएको होला ?
मधेशको पीडालाई मधेशबाट प्रतिनीधित्व गर्ने प्रतिनीधिहरुले समेत गम्भीरतापूर्वक नलिएको गुनासो गर्दै मधेशको असन्तुष्टिलाई सम्वोधन सम्वोधन नगरेसम्म देशको हित नहुने उनले दावी गरे । नेपाली कांग्रेस खोटाङ्ग क्षेत्र नम्वर–२ का प्रतिनीधि समेत रहेका युवा नेता केसी भने ‘म विपी कोइरालाको विचार र सिद्धान्तबाट प्रेरित भएर कांग्रेसमा लागेको हुँ तर पार्टीका नेताहरुले ती विचार र सिद्धान्तलाई समेत बेवास्ता गर्दैआएको छ, यो पाराले कांग्रेस पार्टीको हित कदापि हुनेछैन ।’
देश र मधेशको सवालमा नेपाली कांग्रेस बढी जिम्मेवार देखिनुपर्नेमा गैरजिम्मेवार रुपमा प्रस्तुत भईरहेको उनले टिप्पणी गरे । ‘कांग्रेसका नेताहरु आ–आफ्नै ढङ्गले काम गरिरहेका छन्, जनताप्रति जिम्मेवार छैन, कोही खाडी मुलुकमा ऊँटमा चढेर यात्रा गरिरहेका छन् भने कोही सम्वेदना विहिन भएर बसेका छन् ।’
वर्तमान अवस्थामा नेपाली कांग्रेसमा रहेका युवा नेतृत्व गम्भीर भई मधेशको पीडालाई बुझ्न गम्भीर हुनुपर्नेमा उनले जोड दिए । सप्तरीको मलेठमा भएको मर्मस्पर्शी घटनालाई सम्झेर अझैं पनि आफू दुखी रहेको बताउँदै यस्तो अवस्थामा पनि नेपाली कांग्रेसका अध्यक्ष शेरवहादुर देउवालगायत कुनै पनि नेता हेर्नसम्म नआएको भन्दै पार्टीप्रति उनले असन्तुष्टि व्यक्त गरे । ‘मधेशभित्रको विभेद, असमानता, गरिवी, शोषण, अशिक्षा, बेरोजगारीलगायतका समस्याहरुलाई अब पनि उपेक्षा गरिरहे यसको परिणाम अकल्पनीय हुने शंकेत गरिहेको छ, यस्तो अवस्थामा मधेशलाई काठमाण्डौसँग जोड्न नेपाली कांग्रेस अविलम्व मधेशको झुपडीमा आएर मधेशलाई स्पर्ष गर्न र नेतृत्वदायी भूमिका निर्वाह गर्न निर्वाह गर्न आग्रह गर्दछु ।’

भिडियो हेर्नुहोस्",politic
"﻿चन्दन रौनियार
नवलपरासी, २१ चैत । नवलपरासीको परासीमा सदभावना पार्टीद्वारा आयोजित भण्डाफोर तथा पार्टी प्रवेश कार्यक्रममा पूर्व सभासद अलाउद्दीन अन्सारी सदभावना पार्टीमा प्रवेश गरेका छन् ।
सदभावना पार्टीका राष्ट्रीय अध्यक्ष राजेन्द्र महतोको प्रमुख आतिथ्यमा आयोजित भण्डाफोर तथा पार्टी प्रवेश कार्यक्रममा पूर्व सभासद तथा हाल तराई मधेश सद्भावना पार्टीका राष्ट्रीय उपाध्यक्ष अन्सारी, तराई मधेश लोकतान्त्रिक पार्टीका जिल्ला सचिव बुद्धीराम यादव, फोरम लोकतान्त्रिक का नेता अनिल मियाँ सहीत सयौं नेता तथा कार्यकर्ता सदभावना पार्टीमा प्रवेश गरेका छन् । नव प्रवेशीहरूलाई पार्टी अध्यक्ष महतोले अबीर र माला लगाएर पार्टीमा स्वागत गरेको नवलपरासी अध्यक्ष बिजय अग्रहरीले जानकारी दिएका छन् ।",politic
"﻿राजविराज, २१ चैत । सप्तरी सहित देशका सम्पूर्ण जिल्लाहरुमा नयाँ शक्ति पार्टी नेपालले जिल्ला निर्वाचन कार्यालयहरुमा सोमवार घेराउ गरेका छन् ।
पार्टीका जिल्ला अध्यक्ष छेदी साफी ‘विमल’को नेतृत्वमा राजविराज स्थित निर्वाचन कार्यालयको मूल गेटमा धर्ना दिएका छन् । त्यहाँ केहीबेर तनाव हुने अवस्था देखिए पनि शान्तिपूर्ण रुपमा कार्यक्रम सम्पन्न भएको जनाईएको छ । कार्यालय घेराउ तथा धर्ना कार्यक्रममा पार्टीका केन्द्रिय परिषद सदस्य ई. शैलेन्द्र कुमार झा, लक्ष्मी चौधरी, प्रेम नारायण यादव, मेख बहादुर तामाङ्ग,क्षेत्र न.४का क्षेत्रीय संयोजक डम्बर नारायण साह, राजविराज नगर संयोजक अमृत साफी, भीम बहादुर घिसिड तामाङ्ग, क्षेत्र न.५का क्षेत्रीय संयोजक दिप नारायण साह, क्षेत्र न.४का क्षेत्रीय उत्प्रेरक चन्द्रदेव मण्डल(शेर सिंह), आंगिक संगठनका संयोजक जगजीवन राम, राजु जयसवाल, खड्ग बहादुर तामाङ्ग, जिल्ला परिषद सदस्य पार्वती चौधरी, जिल्ला कार्यकारी समिति सदस्य देव नारायण चौधरी, दिनेश दास, र ललित नारायण साह लगायतका नेता तथा कार्यकर्ताहरुको कार्यक्रममा सहभागीता रहेको थियो ।
यसैगरी सिरहा सदरमुकाम स्थित जिल्ला निर्वाचन कार्यालय नयाँ शक्ति पार्टीले घेराउ गरेको छ । चर्को घाममा कार्यालय अगाडी त्रिपाल टाँगेर नयाँ शक्ति पार्टी नेपालका नेता तथा कार्यकर्ता धर्ना बसेका थिए । धर्नामा वैद्य नेतृत्वका नेकपा क्रान्तिकारी माओवादीका नेता तथा कार्यकर्ता समेत सहभागी थिए । निर्वाचन आयोगमा दर्ता भएको नयाँ दललाई संविधानप्रदत्त मान्यता पाउनुपर्ने दलीय चुनाव चिन्ह पाउने अधिकारबाट बञ्चित गरेको भन्दै आँखा चिन्ह पाउनुपर्ने अडान उनीहरुले राखेका छन् ।",politic
"﻿अजय भगत
हनुमाननगर, २२ चैत । कोशी टप्पु वन्य जन्तु आरक्षबाट आएको जङ्गली हात्तीको आक्रमणबाट सप्तरीको हनुमाननगर कङ्कालिनी नगरपालिकामा सात जना घाइते भएका छन् ।
मङ्गलवार विहान करिब दश बजेको समयमा बजारभित्र प्रवेश गरेको जङ्गली हात्तीको आक्रमणबाट सङ्गीत साह (बौना), रोशन झा, कालीचरण दास, नविना खातुन, सञ्जय साफी, ईर्साद अली र बसन्त मण्डल घाइते भएका हुन् । घाइतेहरुमध्ये रोशन र सञ्जयको अवस्था गम्भीर रहेकोले थप उपचारकालागि धरान स्थित विपी कोइराला स्वास्थ्य विज्ञान प्रतिष्ठान धरान पठाईएको छ । अन्यको उपचारकालागि राजविराज स्थित गजेन्द्रनारायण सिंह सगरमाथा अञ्चल अस्पताल लगिएको छ ।
हात्ती आक्रमणका कारण बजारमा भागाभाग भएपछि बजार समेत बन्द गरिएको छ । भागाभागको अवस्था रहेकोले हात्ती आक्रमणमा परी घाइतेहरुको बढ्नसक्ने ईलाका प्रहरी कार्यालय हनुमाननगरले जनाएको छ । हात्ती गोबरगाढा टापुतर्फ लागेको स्थानीय वासिन्दाले जानकारी दिएका छन् ।",politic
"﻿अजय भगत /हनुमाननगर, २२ चैत । कोशी टप्पु वन्य जन्तु आरक्षबाट आएको जङ्गली हात्तीको आक्रमणबाट सप्तरीको हनुमाननगर कङ्कालिनी नगरपालिकामा एक जनाको मृत्यु भएको छ भने ६ जना घाइते भएका छन् ।
मङ्गलवार विहान करिब दश बजेको समयमा बजारभित्र प्रवेश गरेको जङ्गली हात्तीको आक्रमणबाट साविकको हनुमाननगर–४का २८ वर्षिय रोशन झाको मृत्यु भएको हो । आक्रमणबाट गम्भीर घाइते भएका झाको वि.पी. कोइराला स्वास्थ्य विज्ञान प्रतिष्ठान धरानमा उपचारको क्रममा मृत्यु भएको धरानमा रहेका अनिलकुमार गुप्ताले जानकारी दिएका छन् । हात्तीले सुँडमा बोकी पछारेर फालेका कारण उनी गम्भीर घाइते भएका थिए । यसैगरी अर्का गम्भीर घाइते साफीलाई समेत टाउँको र शरिरको विभिन्न भागमा चोट लागेको छ ।
हात्तीको आक्रमणबाट सङ्गीत साह (बौना), कालीचरण दास, नविना खातुन, सञ्जय साफी, ईर्साद अली र बसन्त मण्डल घाइते भएका छन् । उनीहरुको समेत धरान स्थित विपी कोइराला स्वास्थ्य विज्ञान प्रतिष्ठान धरानमा उपचार भईरहेको छ ।
हात्ती आक्रमणका कारण बजारमा भागाभाग भएपछि बजार समेत बन्द गरिएको छ । हात्ती गोबरगाढा टापुतर्फ लागेको स्थानीय वासिन्दाले जानकारी दिएका छन् ।",politic
"﻿भैरहवा, २२ चैत । संयुक्त लोकतान्त्रिक मधेशी मोर्चाका एक घटक सदभावना पार्टीका राष्ट्रिय अध्यक्ष राजेन्द्र महतोले जर्वजस्ती निर्वाचन गराइए देशमा अर्को महाभारत शुरु हुने चेतावनी दिएका छन् ।
सदभावना पार्टी रुपन्देहीले मङ्गलबार भैरहवामा आयोजना गरेको पत्रकार भेटघाट कार्यक्रममा अध्यक्ष महतोले यस्तो कुरा बताएका हुन् । मधेश आन्दोलनले उठाएको मुद्दा हालसम्म पुरा नभएको, संविधान जारी भईरहँदा र हालसम्म पनि मधेशी, आदिवासी जनजाति, उत्पीडित जनतामा संविधानप्रति असन्तुष्टि रहेको दावी गरे ।
‘संसोधन बिना गरिने चुनावले दुर्भाग्यपूर्ण अवस्था सिर्जना गर्छ, हामी पनि निर्वाचन चाहन्छौ, तर पहिला संविधान संसोधन गरेर मात्र निर्वाचन गर्नुपर्छ’ उनले भने । सरकारले यथास्थितीमा निर्वाचन गराए मोर्चाले अवज्ञा गर्ने उनले चेतावनी दिए । उनले भने ‘मधेशको विरुद्धमा तीन दल सधैं एकताबद्ध हुन्छन्, मधेशको भावनालाई नबुझी एकलौटी ढङले उनीहरुले संविधान पनि जारी गरे, जुन राम्रो कुरा होइन ।’
सीमांकनको टुङ्गो नलगाई संविधान संशोधन गरिए मधेशी मोर्चालाई मान्य नहुने उनको भनाई थियो । मोर्चाले उठाएको सबै माग समेटी संविधान संसोधन गरेर निर्वाचनमा जाने वातावरण सिर्जना भए मधेशी मोर्चामा आबद्ध दलहरु एक ढिक्का भएर निर्वाचनमा सहभागी हुने महतोले बताए । जनसंख्याको आधारमा गाउँपालिका बनाउनुपर्ने र मधेश अझैं पनि आन्दोलनमा नै रहेकोले छुटेका नागरिकलाई पनि मतदाता नामावलीमा समावेश गर्नुपर्ने माग गरे ।",politic
"﻿राजविराज, २२ चैत । कोशी टप्पु वन्य जन्तु आरक्षबाट आएको जङ्गली हात्तीको आक्रमणबाट सप्तरीमा मर्नेहरुको संख्या दुई पुगेको छ ।
जिल्लाको हनुमाननगर कङ्कालिनी नगरपालिकामा मङ्गलवार विहान करिब दश बजेको समयमा बजारभित्र प्रवेश गरेको जङ्गली हात्तीको आक्रमणबाट साविकको हनुमाननगर–४का २८ वर्षिय रोशन झा र सोही ठाउँका सञ्जय साफीको मृत्यु भएको हो । हात्तीको आक्रमणबाट गम्भीर घाइते भएका झाको धरान स्थित वि.पी. कोइराला स्वास्थ्य विज्ञान प्रतिष्ठान धरानमा उपचारको क्रममा मृत्यु भएको छ ।
हात्तीले सुँडले बजारेर फालेका कारण उनीहरु गम्भीर घाइते भएका थिए । यसैगरी अर्का गम्भीर घाइते साफीलाई समेत टाउँको र शरिरको विभिन्न भागमा चोट लागेको थियो ।
हात्तीको आक्रमणबाट सङ्गीत साह (बौना), कालीचरण दास, नविना खातुन, ईर्साद अली, बसन्त मण्डल लगायतका घाइते भएका छन् । उनीहरुको समेत धरान स्थित विपी कोइराला स्वास्थ्य विज्ञान प्रतिष्ठान धरानमा उपचार भईरहेको छ । हात्ती आक्रमणका कारण बजारमा भागाभाग भएपछि बजार समेत बन्द गरिएको थियो ।
हात्ती बजारमा प्रवेश गरे पनि प्रहरीले हात्ती धपाउन कुनै उपाय नअपनाएको स्थानीयवासिन्दाको आरोप छ । यसैगरी कोशी टप्पु वन्य जन्तु आरक्ष प्रशासनलाई जानकारी गराउँदा पनि चासो नदेखाएको उनीहरुको भनाई छ ।",politic
"﻿मोरङ, २३ चैत । मोरङको सुन्दर–हरैचा नगरपालिका ४ बाँसबारीमा मंगलबार एक बालिका पानिमा डुबेर घाईते भएकी छन् ।
घाईते हुनेमा सोही ठाँउ बस्ने बीर बहादुर मगरको १८ महिनाको छोरी आयुषा मगर रहेकी छन् । उनी घर नजिकै रहेको कुलोमा खेल्ने क्रममा अचानक डुबेकी थिईन् । घाईते बालिकाको लाईफगार्ड अस्पताल बिराटनगरमा उपचार भईरहेको इलाका प्रहरी कार्यालय बेलबारीले जनाएको छ ।",politic
"﻿सनसरी, २३ चैत । प्रहरीले झापा र सुनसरीबाट मंगलबार लागूऔषधसहित तीनजनालाई पक्राउ गरेको छ ।
पक्राउ पर्नेमा मे ३ प ५००१ नम्बरको मोटरसाइकलमाट सवार झापा शनिअर्जुन नगरपलिका–१ बस्ने २३ बर्षिय अर्जुन लिम्बु रहेका छन् । उनलाई इलाका प्रहरी कार्यालय धुलाबारीबाट खटिएको प्रहरीको टोलीले पक्राउ गरेको हो । प्रहरीले उनको साथबाट लागूऔषध लुपिजेसिक–२ एम्पुल, फेनारागन–२ एम्पुल, डाईजेपाम–२ एम्पुल र ब्राउन सुगर २०० मिलि ग्राम बरामद गरेको छ भने मोटरसाइकल पछडी सवार शनिअर्जुन नगरपिलिका–१ बस्ने १६ बर्षिय संजिव चौहानलाई समेत प्रहरीले नियन्त्रणमा लिई आवश्यक अनुसन्धान भइरहेको इलाका प्रहरी कार्यालय काँकडभिट्टाले जानएको छ ।
त्यसैगरी सुनसरीको धरान–१५ निराजन बस्तीबाट प्रहरीले धरान–१५ बस्ने हेम थापा मगरलाई लागूऔषधसहित पक्राउ गरेको छ । उनको साथबाट प्रहरीले एभिल ३ एम्पुल, डाइजोलोपाम ३ एम्पुल, लुपिजेसिक ४ एम्पुल बरामद भएको छ । पक्राउ परेका मगरलाई इलाका प्रहरी कार्यालय धरानमा राखी थप अनुसन्धान भइरहेको छ ।",politic
"﻿झापा, २३ चैत । झापाको मेचीनगर नगरपालिका १ बस्ने पदम चौलागाईको २ तले घरमा मंगलबार आगलागी भएको छ ।
बेलुका ९ बजेतिर विधुत सर्ट भइ अचानक लागेको आगोले उनको घर तथा घर भित्र भएको नगद ७ लाख १० तोला सुन, कम्प्यूटर लागयत सम्पूर्ण समान समेत जल्दा अन्दाजी ३५ लाख बराबरको क्षति भएको बताइएको छ । आगलागी प्रहरी चौकी बाहुनडँगीबाट खटिएको प्रहरीको टोली स्थानिय मानिस र दमकलको सहयोगमा नियन्त्रणमा लिएको प्रहरीले जनाएको छ । यता मोरङको ग्रामथन गाँउपालिका–६ बस्ने शुक्रतिया सरदारको घरमा समेत मंगलबार आगलागी भएको छ ।
भान्सा कोठाबाट सल्किएको आगोले उनको घर तथा घर भित्र भएको सम्पूर्ण समान समेत जल्दा अन्दाजी १ लाख बराबरको क्षति भएको बताइएको छ । आगलागी प्रहरी र स्थानिय मानिसहरुको सहयोगमा नियन्त्रणमा लिएको इलाका प्रहरी कार्यालय हरैचाले जनाएको छ ।",politic
"﻿झापा, २३ चैत । झापाको कन्काइ नगरपालिका–८ स्थित घाग्रापुल नजिकै मंगलबार मे १ त ३७०९ नम्बरको ट्रयाक्टर अनियन्त्रित भइ दुर्घटना हुँदा एक जनाको मृत्यु भएको छ ।
मृत्यु हुनेमा सोही ट्रयाक्टरका लेबर अर्जुनधारा नगरपालिक–९ बस्ने २८ बर्षिय धन बहादुर कार्की रहेका छन् । उक्त दुर्घटनामा गम्भिर घाइते भएका कार्कीको विएनसी अस्पताल विर्तामोडमा उपचारको क्रममा मृत्यु भएको हो । ट्रयाक्टरका चालक भने फरार रहेका छन् । उनको प्रहरीबाट खोजी भइरहेको इलाका प्रहरी कार्यालय अनारमनीले जनाएको छ ।",politic
"﻿राकेश साह÷वीरगञ्ज, २३ चैत । वीरगञ्ज उपमहानगरपालिका वडा नम्वर–१४ श्रीपुर नयाँ टोलमा बुधवार एक कार्यक्रमका बिच हनुमान मन्दिरको शिलान्यास गरिएको छ ।
रामनवमी पर्वको अवसरमा आयोजित मन्दिर शिलान्यास कार्यक्रममा पर्साका विभिन्न राजनितिक दलका सांसद, नेता, उद्योगी ,समाजसेवीहरुले सामुहिक रुपमा शिलान्यास गरेका हुन् । हनुमान मन्दिर निर्माण समितीका अध्यक्ष शिव पटेलको सभापतित्वमा सम्पन्न शिलान्यास कार्यक्रममा सदभावना पार्टीका सह–अध्यक्ष एवं सांसद लक्ष्मणलाल कर्ण, नेपाली काँग्रेसका सांसद अनिल रुँगटा, तराई मधेश लोकतान्त्रिक पार्टीका सांसद रमेश पटेल, वीरगञ्ज उद्योग वाणिज्य संघका अध्यक्ष ओमप्रकाश शर्मा, वीरगञ्ज उपमहानगरपालिकाका कार्यकारी अधिकृत पिताम्बर अधिकारी, सदभावना पार्टीका सह–महासचिव सुरेन्द्र कुर्मी, समाजसेवी विजय सरावगी, नेकपा एमालेका नेता सुन्दर कुर्मी, वीरगञ्ज उपमहानगरपालिकाको योजना अधिकृत प्रकाश अमात्य, हिन्दु परिषद नेपालका केन्द्रीय अध्यक्ष एवं ज्योतिष सम्राट पंडित पुरुषोत्तम दुवे, नेपाल सदभावना पार्टीका पर्सा अध्यक्ष कृष्णा पटेल, नेपाली काँग्रेसका अरबिन्द गुप्तालगायतकाले मन्तव्य व्यक्त गरे ।
आठ धुर जग्गामा निर्माण हुन लागेको मन्दिरको अनुमानित बजेट २६ लाख रहेको र सो मन्दिर निर्माणकोलागि जिल्ला विकास समिति पर्साबाट ३ लाख सहयोग प्राप्त भएको मन्दिर निर्माण समितिका संयोजक शिव पटेलले जानकारी दिए । पटेलले मन्दिर निर्माण समितिका प्रत्येक १७ सदस्यहरुले ११ हजारको दरले समेत सहयोग गरेको बताए ।
अध्यक्ष पटेलले मन्दिर निर्माणमा सम्पुर्ण दानवीर समाजसेवीहरुलाई सहयोग गर्न आग्रह गरेका छन । कार्यक्रममा प्रेस मञ्च नेपालको केन्द्रीय अध्यक्ष सन्तोष पटेल, सदभावना पार्टीका जिल्ला सचिव धर्मेन्द्र पटेल, वीरगञ्ज नगर अध्यक्ष ओमप्रकास सर्राफ, हनुमान मन्दिर निर्माण समितीका सचिव लक्ष्मण साह, कोषाध्यक्ष सीमा देवी,सदस्यहरु ललन साह, दिपेश पाण्डे, हरेराम साह, श्रीराम गिरी, देवानन्द यादव, सञ्चारकर्मी आरके पटेल, राकेश साह, नेहाल खान, दिपक चौरसिया लगायत स्थानिय वासिन्दाहरुको उपस्थिति रहेको थियो ।
कार्यक्रममा स्वागत मन्तव्य समितीका सचिव लक्ष्मण साहले गरे भने कार्यक्रमको सहजीकरण दिनेश साहले गरे ।",politic
"﻿वीरगञ्ज, २३ चैत्र । पतञ्जली योग समिति पर्साको कार्यालय बुधवार एक कार्यक्रमका बिच वीरगञ्ज उद्योग वाणिज्य संघका अध्यक्ष एवं पुर्व सभासद् ओमप्रकास शर्माले उद्घाटन गरेका छन ।
वीरगंज उपमहानगरपालिका वडा नं. १४ श्रीपुर स्थित राधेमाई बिद्यालय प्रांगनमा रहेको कार्यलयको रिबन काटेर प्रमुख अतिथी शर्माले उद्घाटन गरेका हुन् । उक्त अवसरमा कार्यालयमा हिन्दु विधि अनुसार पुजा अर्चना समेत गरिएको थियो ।
पर्सा जिल्ला अध्यक्ष नसिबलाल सेठको अध्यक्षतामा सम्पन्न उदघाटन कार्यक्रममा नारायणी अञ्चल प्रभारी किसोरी कलवार, चितवन जिल्ला महामन्त्री श्रीकान्त काफले, नारायणी अञ्चल महिला प्रभारी शुशिला काफले, नारायणी अञ्चल युवा प्रभारी होमराज थपलिया, क्षेत्रिय प्रभारी कविता थपलिया, महिला शिक्षक सुशीला देवी, महिला अध्यक्ष रञ्जु उपाध्याय लगायतको उपस्थिति थियो ।
यसैगरी कार्यालय उद्घाटनको पुर्व सन्ध्यामा बुधवारै बिहान चित्र गुप्त मन्दिर माईस्थानबाट पतञ्जली योग समितिका पदाधिकारीहरुले र्याली समेत निकालेका थिए । रयाली वीरगंज नगर परिक्रमा गर्दै श्रीपुर स्थित राधेमाईमा रहेको कार्यालयमा पुगेर समापन भएको जनाईएको छ ।",politic
"﻿राजविराज,२३ चैत । नेपाल सदभावना पार्टीका संस्थापक अध्यक्ष एवम् मधेश आन्दोलका प्रणेता स्व. गजेन्द्र नारायण सिंहको ८९ जन्मजयन्तीको अवसरमा गजेन्द्र चौकमा सरसफाई गरिएको छ ।
राजविराज गजेन्द्र चौक स्थित शालिकमा सरसफाई तथा फूलमाला लगाई जन्मजयन्ती मनाएको हो । उक्त अवसरमा सदभावना पार्टीका महासचिव मनिष सुमनले रामनवमीका दिन जन्मिएका महापुरुष गजेन्द्रनारायण सिंहले शोषित उत्पीडित मधेशी जनताको मुक्तिकालागि आजिवन संघर्ष गरेको बताए । संघियता, पहिचान, नागरिताको समस्यालाई उठान गर्ने पहिलो नेता भएको बताउदै उनी आफैमा मधेशवाद भएको चर्चा गरे ।
पार्टीका केन्द्रीयहरु सदस्य भिमराज यादव, दिपेन्द्र चौधरी लगायतले स्व. सिंहको योगदानबारे चर्चा गरे । उक्त अवसरमा जिल्ला अध्यक्ष सुनिल कुमार झा, युवा नेता विनोद यादव, विद्यार्थी मञ्चका केन्द्रीय अध्यक्ष किशोर कुमार यादव, प्रेस मञ्चका केन्द्रीय सचिव चन्दनकुमार यादव, जिल्ला अध्यक्ष शम्भु यादव, मनोज दासलगायतको उपस्थिति रहेको थियो ।
स्व. सिहले वि.सं. २०४७ सालमा सदभावना परिषद हुदै नेपाल सदभावना पार्टीको गठन गरेका थिए । सदभावना पार्टीका संस्थापक अध्यक्ष सिंहको बि.स.१९९८ रामनवमीको दिन जन्म भएको थियो । मधेशमा पहिलो नेपाल सदभावना पार्टी गठन भएकोमा हाल सोही नामबाट पार्टीहरु खोलिएको छ ।",politic
"﻿राजबिराज, २३ चैत । मधेशी आन्दोलनका शहिदद्वय नागेश्वर यादव र खुशीलाल यादवको जन्मस्थान छपकीमा बुधवार स्मारक शिलान्यास गरिएको छ ।
गाविस जमुनीमधेपुरा–९ छपकी लक्ष्मीपुरमा एक कार्यक्रमका बीच उनीहरुको स्मारक शिलान्यास गरिएको हो । शहिदद्वयको स्मारकको शिलान्यास प्रमुख अतिथि सदभावना पार्टीका बरिष्ठ उपाध्यक्ष मृगेन्द्र सिंह यादवले गरेका छन् । रामनवमीको अवसर पारेर आयोजित शिलान्यास कार्यक्रममा पूर्व मन्त्री यादवले शहिदको सपना साकार गर्न एकतावद्ध भएर अगाडि बढ्नुपर्नेमा जोड दिए ।
कार्यक्रममा राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलले मधेशको माग पुरा नभएसम्म आन्दोलन जारी रहने बताए । सदभावना पार्टीका केन्द्रीय सदस्य दिनेश यादवले मधेशी जनता अधिकारसम्पन्न नभएसम्म शहिदहरुको सपना साकार हुन नसक्ने बताए ।
उक्त अवसरमा सदभावना पार्टीका केन्द्रीय सदस्य सत्यनारायण यादव, भिमराज यादव, सदभावना पार्टीका जिल्ला अध्यक्ष सुनिल झा, संघीय समाजवादी फोरम नेपालका जिल्ला सदस्य केदार यादव, सदभावना पार्टीका राजेश्वर राय, जागेश्वर यादव, प्रेस मञ्चका केन्द्रीय सचिव चन्दनकुमार यादवलगायत शहिद परिवारका सदस्यहरुसमेतको उपस्थिति रहेको थियो ।",politic
"﻿राजविराज, २३ चैत । सप्तरीको राजविराज–८ स्थित पञ्चमुखी हनुमान मन्दिरमा बुधबार रामनवमीको अवसर पारेर नेकपा एक सांसदले ५१ किलोको लड्डु चढाएका छन् ।
नेपाल कम्युनिष्ट पार्टी (संयुक्त)की माननीय सांसद मिथिला चौधरीले ५१ किलोको लड्डु प्रसादको रुपमा चढाएकी हुन् । भोग लगाएको हो । पञ्चमुखी हनुमान मन्दिरमा ५१ किलोको लड्डु चढाउने उनी पहिलो व्यक्ति हुन् ।
मन्दिरका पुजारी चि नी झा, विषहरिया गाविस सचिव दिपेन्द्र रोशन तथा निर्माणाधीन उक्त मन्दिर निर्माण समितिका अध्यक्ष हरिप्रसाद कर्णले वर्षौदेखि यस मन्दिरमा रामनवमी, विवाह पञ्चमी, महाविर जयन्ती लगायत पर्वहरु धुमधामका साथ मनाउँदै आएको सांसद चौधरीले जानकारी दिएकी छिन् ।",politic
"﻿राजविराज, २४ चैत्र । सप्तरीको तिलाठीमा विहीवार सामुहिक यज्ञोपवित कार्यक्रमको आयोजना गरिएको छ ।
मैथिल ब्राह्मणसभा सप्तरी तथा तिलाठीवासीद्वारा आयोजित कार्यक्रममा नेपाल तथा भारतका गरी करिब दुई दर्जन बटुकहरुको यज्ञोपवित कर्म पुरा भएको हो । कार्यक्रमका प्रमुख अतिथि मैथिल ब्राम्हणसभाका केन्द्रीय अध्यक्ष भगवान झाले मैथिल ब्राह्मण समूदायमा दहेज प्रथा ठुलो समस्याको रुपमा रहेको भन्दै यसको न्यूनिकरणको लागि संस्थाले सामूहिक विवाहका लागि कार्यक्रम ल्याउन थालेको बताए ।
सामुहिक यज्ञोपवित कार्यक्रम केहीवर्षयता लोकप्रिय हुँदैगएको र अब दहेजको न्यूनिकरणकालागि सामूहिक विवाहलाई पनि प्रोत्साहन गरिनु आवश्यक रहेको उनले बताए ।
यसकालागि २५ जिल्लामा लगत संकलन भईरहेको जानकारी दिदै उनले केहि महिनाभित्रै लगत तयार भएपछि मैथिल ब्राह्मणको महासभा आयोजना गरी यस बारे निर्णय लिइने उनले बताए । सामूहिक विवाहका लागि बर र बधु दुवै पक्षको गोत्र, मूल, वुझ्न आवश्यक रहेको भन्दै दुवै पक्षको मन्जुरी पश्चात नै सामूहिक विवाह आयोजना सम्भव हुने अध्यक्ष झाको कथन छ ।
सामूहिक यज्ञोपवित समारोहमा छिन्नमस्ता सञ्चार समूह प्रा.लिका अध्यक्ष शैलेन्द्रमोहन झाले सामूहिक विवाहले पनि धनि र गरिब विचको दुरी कम गर्ने भन्दै देशव्यापी रुपमा यो अभियानलाई अघि बढाउनु आवश्यक रहेको सुझाव प्रस्तुत गरे । मैथिल ब्राह्मणसभा सप्तरीका अध्यक्ष राघवेन्द्र झाको अध्यक्षतामा आयोजित कार्यक्रममा वरिष्ठ पत्रकार शिवहरि प्रसाद भट्टराई, प्रेस स्वतन्त्रता सेनानी वैद्यनाथ झा, मैथिली साहित्य परिषद्का अध्यक्ष शुभचन्द्र झा, पत्रकार जितेन्द्रकुमार झा, चित्रगुप्त सेवा समितीका महासचिव सतिशकुमार दत्त, सभाका महोत्तरी जिल्ला सह–सचिव प्रमोद झा, तिलाठी गाविसका निवर्तमान अध्यक्ष दिनेश्वर मिश्र, पूर्व प्रधानाध्यापक अमरनाथ झा, सभाका सल्लाहकार कुशुमकान्त झा लगायतले पनि वोलेका थिए । उक्त अवसरमा सभाका केन्द्रिय अध्यक्ष झा, वरिष्ठ पत्रकार शिवहरि प्रसाद भट्टराई, वैद्यनाथ झा, पत्रकार जितेन्द्र खड्गा, अवधेश झा, जितेन्द्र कुमार झा, धर्मपाल राउतलगायत विभिन्न व्यक्तिलाई सम्मानित गरिएको थियो ।
तस्विरः सन्यासी बिटु",politic
"﻿बृजमान तामाङ/बिरेन्द्र बजार, २४ चैत । नेपाल तामाङ घेदुङका केन्द्रीय अध्यक्ष मोहन गोलेले आदिवासी जनजाती महासंघले उठाएको पाँच बुँदे माग पुरा गरेर मात्र चुनाव गर्नुपर्ने बताएका छन ।
सिरहाको गोल बजारमा बिहिबार आयोजित तामाङ समाजको साँस्कृतिक पुर्नजागरण तथा समसामायिक राजनैतिक बिषयबारे भएको एक दिने प्रशिक्षण कार्यक्रमलाई सम्वोधन गर्दै उनले यस्तो बताएका हुन् । आदिवासी जनजातीको अस्तित्व र पहिचान नामेट गरेर ल्याएको स्थानिय तहको संरचनाले उत्पिडित समुदायको भावनामाथि ठेस पु¥याएको प्रष्ट पार्दै उनले आदिबासी जनजातीको प्रमुख माग सम्वोधन गरेर मात्र चुनाव गर्नुपर्ने धारणा ब्यक्त गरे । आफुहरु चुनाव बिरोधी नभएको बताउदै अध्यक्ष गोललेले आदिबासी जनजाती महासंघ संग बिगतमा भएको २२ र ९ बुंदे सहमती बमोजिम संबिधान संसोधन गरेर मात्र चुनाब गर्न माँग गरे ।
स्थानीय तहको संरचना असंबैधानिक, अव्यबाहारिक, अपुर्ण र त्रुटीपुर्ण रहेको जिकिर गर्दै गोलले भने, चुनाव भन्दा पहिले स्थानिय तहको संरचनालाई पुर्णता दिनुपर्छ, संविधानको मर्म र भावना अनुसार विशेष, संरक्षित र स्वायत्त क्षेत्र सहितको स्थानिय तहको पुर्नसंरचना गर्नुपर्छ, अनि मात्र स्थानिय तहको चुनाव गर्नुपर्छ ।’ २ नम्बर प्रदेश अन्र्तगतका विभिन्न जिल्लाहरुका तामाङ अगुवा सहभागी प्रशिक्षण कार्यक्रममा नेपाल तामाङ घेदुङका पुर्व महासचिव कुमार ब्लोन, प्रदेश नम्बर–४ का अध्यक्ष दिपक वाइबा, केन्द्रीय सदस्य बिष्णु योञ्जन तामाङ, नेपाल मगर संघका केन्द्रीय सदस्य लेखराम जर्गा मगर, नेपाल तामाङ घेदुङ सर्लाहीका अध्यक्ष हिराकाजी योञ्जन तामाङ लगायतकाले बोल्दै अधिकारकालागी आन्दोलन गनुपर्नेमा जोड दिए ।
नेपाल तामाङ घेदुङ सिरहाका अध्यक्ष धन प्रसाद तामाङको अध्यक्षतामा आयोजित प्रशिक्षण कार्यक्रममा स्वागत प्रदेश नम्बर २ का अध्यक्ष डेनोक मोक्तानले गरे भने सञ्चालन अर्जुन योञ्जनले गरे । आदिवासी जनजाती उत्थान प्रतिष्ठान ललितपुरको सहयोग तथा नेपाल तामाङ घेदुङ केन्द्रीय समितीद्वारा आयोजित कार्यक्रममा अध्यक्ष गोलले समसामायिक राजनैतिक बिषयमा र नेपाल तामाङ लामा घेदुङका केन्द्रिय उपाध्यक्ष धर्म लामाले दिएको नेपाल तामाङ घेदुङ सप्तरीका अध्यक्ष सन्तमान गोलेले जानकारी दिएका छन् ।",politic
"﻿राजविराज, २४ चैत । सप्तरीको मलेकपुर गाउँ विकास समितिको वडा नम्वर–५ खुरहुरिया स्थित रामजानकी मन्दिर प्राङ्गणमा शुक्रवारदेखि नौ कुण्डीय विष्णु महायज्ञ सञ्चालन हुन लागेको छ ।
महायज्ञको पूर्व सन्ध्यामा विहीवार भव्य कलशयात्रा निकालिएको हो । रामजानकी मन्दिर प्राङ्गणबाट निकालिएको कलश यात्रा खुरहुरिया, थल्ही, मलेठ, राजविराज, खैरसाल, जमुनीलगायतको विभिन्न गाउँ परिक्रमा गरेको छ । कलशयात्रामा हज्जारौंको संख्यामा महिलाहरुको सहभागीता रहेको थियो ।
मन्दिर परिसर तथा गढीमा नौ कुण्डीय विष्णु महायज्ञ आयोजना हुन लागेको महन्थ मोती दास बैरागीले जानकारी दिएका छन् । उनका अनुसार जेठ २७ गतेदेखि १० महिनाको अखण्ड सीताराम नाम जप समेत सञ्चालनमा रहेको रहेको छ ।
शुक्ल कामदा एकादशी शुक्र दिन सिद्वियोग विहान ८ बजेदेखि महायज्ञ सञ्चालन हुन लागेको उनले बताए । श्री रामचरित्र मानस पाठ एवं प्रवचन (नमाह) समेत आयोजना भईरहेको तथा विसर्जन एवं प्रसाद ग्रहण कार्यक्रम २०७४ बैशाख २ गते हुने महन्थ मोती दास बैरागीले जानकारी दिएका छन् । उनका अनुसार विशाल भण्डारा सन्त सम्मेलन (१११ मण्डल) वैशाख ५ र ६ गते हुनेछ । महायज्ञको मुख्य आकर्षणको रुपमा ५२ अवतार मूर्ती, रामलीला एवम् नेपाल तथा भारतका विशिष्ठ विद्वानहरुद्वारा प्रवचन समेतको आयोजना गरिएको छ ।",politic
"﻿राजविराज, २५ चैत्र । सचेतना एवम् सुरक्षा सम्वन्धि कार्यक्रम अन्र्तगत शुक्रवार नेपाल बिद्युत प्राधिकरण बितरण केन्द्र राजविराजले विद्युत सुरक्षा दिवस मनाइएको छ ।
विद्युत सुरक्षा दिवस २०७३ को अवसरमा शुक्रवार विद्युत प्राधिकरण कार्यालय राजविराजमा आयोजित सुरक्षा सम्बन्धि छलफल एवम अन्तरक्रिया कार्यक्रममा बोल्दै केन्द्रका प्रमुख रामउद्गार साहले जिल्लामा दैनिक भइरहेको बिद्युत चुहावट नियन्त्रणकोलागि जनता जागरुक भए विद्युत चोरी नियन्त्रण हुने बताए । जिल्लामा भइरहेको विद्युत चोरी अन्त भएमा सप्तरीमा पनि लोडसेडिङ्ग मुक्त हुने विश्वास व्यक्त गरे ।
जिल्लामा भइरहेको करिव ५३ प्रतिशत विद्युत चुहावट नियन्त्रणकोलागि अब गाउँ–गाउँमा पनि जनता जागरुक एवम् सजग हुनुपर्ने भन्दै विद्युत चोरी नियन्त्रणमा सहयोग गर्न सबैलाई आग्रह गरे । विगतको बर्षमा जिल्लामा भइरहेको व्यापक विद्युत चोरीले पनि जिल्लावासी अहिले पनि विद्युत लोडसेडिङ्गको मार खेपिरहेको भन्दै बिद्युत चोरी नियन्त्रणमा विद्युत प्राधिकरणलाई सबैपक्षको साथ चाहिएको उनले बताए । जिल्लामा बिद्युत चुहावट एवम चोरी अन्त भएमा जिल्लालाई लोडसेडिङ्ग मुक्त गर्ने आफू प्रतिवद्ध रहेको प्रमुख साहले समेत प्रतिवद्धता जनाए ।
अन्तरक्रिया कार्यक्रममा नेपाल बिद्युत प्राधिकरण बितरण केन्द्र राजविराजले आर्थिक बर्ष २०७३÷०७४को नौ महिनमा जारी राखेको बिद्युत चुहावट नियन्त्रण अभियान अन्र्तगत पोलमा डयरेक्ट बिद्युत हुकिग गर्ने ३ सय ८९ जनामाथि कार्वाही गरेको जनाईएको छ । जसमध्ये ३३६ जना व्यक्ति र बाँकी समानलाई कार्वाही गरिएको प्रमुख साहले बताए ।
प्राधिकरणले बिद्युत बिटरबाट डरेक्ट चुहावट गर्ने ९० जनालाई समेत कार्वाही गरेको बताइएको छ । त्यस्तै प्राधिकरणका इन्जिनियर उपेन्द्र यादवका अनुसार आर्थिक बर्ष २०७३÷०७४को नौ महिनामा विद्युत बाँकी बक्यौता नबुझाउने ५ सय २९ जनाको लाइन काटिएको छ भने रु ३ करोड ६९ लाख ७२ हजार ३ सय ६५ रुपैया राजस्व उठाउन बाँकी रहेको छ ।
यसैगरी २ सय १७ जनाको साथबाट रु १ करोड ४ लाख ३१ हजार ४ सय रुपैया रकम असुली गरिएको प्राधिकरणले जनाएको छ । कार्यक्रममा जिल्ला प्रशासन कार्यालयका प्रशासकीय अधिकृत रोहित भट्टराई, इन्जिनियर प्रभाग कुमार पंकज, अभिनव झा, सुपरभाइजर शैलेन्द्र यादवसहितकाले शुभकामना मन्तव्य व्यक्त गरे ।
कार्यक्रम सञ्चालन इन्जिनियर उपेन्द्र यादवले गरे । विद्युत प्राधिकरणले यस अघि विद्युत सुरक्षा दिवसको अवसरमा शुक्रवार राजविराजमा प्रभातफेरीको आयोजना गरिएको थियो ।",politic
"﻿राजविराज, २५ चैत । सप्तरीको मलेकपुर गाउँ विकास समितिको वडा नम्वर–५ खुरहुरिया स्थित रामजानकी मन्दिर प्राङ्गणमा शुक्रवारदेखि नौ कुण्डीय विष्णु महायज्ञ सञ्चालन भएको छ ।
महायज्ञको एक कार्यक्रमका बिच सप्तरी क्षेत्र नम्वर–३ का सांसद एवम् निवर्तमान सिंचाई मन्त्री उमेश कुमार यादवले औपचारिक रुपमा शुभारम्भ गरेका हुन् । उनले यज्ञमा मन्त्रोच्चारण गर्दै नौ कुण्डीय विष्णु महायज्ञको उद्घाटन गरेका छन् । उक्त अवसरमा मधेशी जन अधिकार फोरम लोकतान्त्रिककी केन्द्रीय सदस्य बिन्दु यादव समेतको विशेष उपस्थिति रहेको थियो । महायज्ञको मुख्य आचार्यमा पंडित रामकुमार शास्त्री रहेका छन् ।
महन्थ मोती दास बैरागीले दिएको जानकारी अनुसार शुक्ल कामदा एकादशी शुक्र दिन सिद्वियोगमा विहान ११ बजेदेखि महायज्ञ सञ्चालन भएको छ । श्री रामचरित्र मानस पाठ एवं प्रवचन (नमाह) समेत आयोजना भईरहेको तथा विसर्जन एवं प्रसाद ग्रहण कार्यक्रम २०७४ बैशाख २ गते हुने उनले बताए । उनका अनुसार विशाल भण्डारा सन्त सम्मेलन (१११ मण्डल) वैशाख ५ र ६ गते हुनेछ । महायज्ञको मुख्य आकर्षणको रुपमा ५२ अवतार मूर्ती, रामलीला एवम् नेपाल तथा भारतका विशिष्ठ विद्वानहरुद्वारा प्रवचन समेतको आयोजना गरिएको मलेकपुर गाविसका पूर्व अध्यक्ष मधुकर यादवले जानकारी दिए ।",politic
"﻿राजविराज, २६ चैत । मैथिली साहित्य परिषद्को भगिनी संस्था मैथिल महिला परिषद् राजविराजको शनिवार सम्पन्न सातौं साधारणसभाले ११ सदस्यीय नयाँ कार्य समिति चयन गरेको छ ।
शान्ति झाको अध्यक्षतामा गठित समितिको उपाध्यक्षमा मालती चौधरी, सचिवमा पिंकी झा, सह–सचिवमा रिता देव र कोषाध्यक्षमा चन्द्रिका यादव रहेका छन् । सदस्यमा विद्या झा ‘डेजी’, रश्मि झा, गायत्री मिश्र, रुबी मिश्र र मालती दासलाई सर्वसम्मत चयन गरिएको छ । परिषद्को सल्लाहकारमा सविता दास, मञ्जु श्रेष्ठ, कमला भन्साली र बन्दना मिश्रलाई सर्वसम्मत चयन गरिएको छ ।
साधारणसभामा सचिव निला देवले परिषद्को प्रतिवेदन तथा आर्थिक प्रतिवेदन सचिव पिंकी झाले गरिन् ।",politic
"﻿राजविराज, २६ चैत । स्वतन्त्र मधेश गठबन्धनका संयोजक डा. सीके राउतको विचारलाई जनजनमा पुर्याउन समर्थकहरुले शनिवार सप्तरीको विभिन्न गाउँहरुमा पैदलयात्रा गरेको छ ।
गठबन्धनको जिल्ला कार्यसमिति सप्तरीको आह्वानमा जिल्लाको जमुनी मधेपुरा, मलेकपुर, सिम्राहा सिङ्गियोन, बेल्ही चपेना, कट्टीलगायतका गाउँहरुमा पुगेर अभियान सञ्चालन गरेका हुन् । डा. राउतको विचार र गिरफ्तारी लगायतका विषयमा गाउँगाउँ पुगेर गठबन्धनका समर्थकहरुले जानकारी गराएका छन् ।
गठबन्धनका जिल्ला संयोजक सुरेन्द्र मधेशी, क्षेत्र नम्वर–४ का अध्यक्ष श्रवण कुमार शर्मा, प्रचार विभाग अध्यक्ष आलोक यादव, सदस्यहरु देवनन्दन राजेश यादव, भीड नियन्त्रण अध्यक्ष विरेन्द्र मण्डल, सञ्जय यादव, शैलेन्द्र यादवलगायतका युवाहरुले उक्त अभियानलाई अगाडि बढाएका छन् । कार्यक्रममा चन्देश्वर मण्डल (किसान), प्रचार विभाग अध्यक्ष एवम् विद्यार्थी संयोजक सञ्जय कुमार यादव लगायतको विशेष उपस्थितिमा कार्यक्रम आयोजना गरिएको थियो ।",politic
"﻿बृजमान तामाङ/बिरेन्द्र बजार २६ चैत । संयुक्त लोकतान्त्रिक मधेशी मोर्चाका कार्यकर्ताले शनिबार एमालेको कार्यक्रममा अबरोधको प्रयास गरेको छ ।
सप्तरीको कुशहामा एमाले सुरुङ्का गाउँपालिकाको महिला भेलालाई मोर्चाका कार्यकर्ताले नाराबाजी गर्दै अबरोध गर्ने प्रयास गरेको हो । संयुक्त लोकतान्त्रिक मधेशी मोर्चा क्षेत्र नम्बर–५ का संयोजक खडकनाथ चौधरीको नेतृत्वमा गएको मोर्चा कार्यकर्ताले एमालेको कार्यक्रम चलिरहेको समयमा बिथोल्ने प्रयास गरेका थिए ।
कार्यक्रममा अबरोध गर्ने क्रममा प्रहरीद्धारा सद्भाबना पार्टीका केन्द्रीय सदस्य दिनेश कुमार यादव र मोर्चाका नेता ब्रमा ठाकुरलाई नियन्त्रणमा लिएका थिए । उनीहरुलाई ईलाका प्रहरी कार्यालय करोडबोनामा राखी ५ घण्टापछी रिहाई गरेको संघीय समाजवादी फोरम नेपाल सप्तरीका सदस्य कन्तलाल चौधरीले जनकारी गराएका छन् ।
यता एमालेले कार्यक्रम सफल भएको उक्त पार्टीले दाबी गरेको छ । मोर्चासँग केही कार्यकर्ताले अवरोधको प्रयास गरे पनि भेलाबाट अखिल नेपाल महिला संघ सुरुङ्का नगर समितीका अध्यक्ष निर्मला चौधरीको नेतृत्वमा समिति चयन गरिएको जनाईएको छ ।",politic
