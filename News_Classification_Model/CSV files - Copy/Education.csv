text,category
"
﻿स्वीकृत पाठ्यक्रम र पाठ्य पुस्तक बेगर प्राविधिक विषय तर्फ कक्षा नौं र दशमा अध्यापन भईरहेको तथ्य खुलासा भएको छ । पठन पाठन सुरु भएको एकवर्ष पछि बल्ल पाठ्यक्रम स्वीकृत गराउने तरखर गरिएको छ भने पाठ्य पुस्तकको अझै अत्तो पत्तो छैन । शिक्षा विभागले गतवर्षबाट पचहत्तर वाटै जिल्लामा उनन्सय वाटा सामुदायिक विद्यालयमा प्रविधिक विषयको पठन पाठन सुरु गरेको थियो । गत वर्ष कक्षा नौमा भर्ना भएका चार हजार दुई सया विद्यार्थी अहिले कक्षा दशमा पुगेका छन् र उनीहरु यस वर्षको एस.एल.सी. परीक्षामा सम्मिलित हुन पाउने भएका छन् । यस वर्ष फेरी कक्षा नौमा उतिकै संख्यामा नयाँ विद्यार्थी भर्ना भई अध्यापन गरिरहेका छन । शिक्षाविद प्रध्यापक डा. मनप्रसाद वाग्लेले स्वीकृत पाठ्यक्रमको आधारमा मात्र पठन पाठन गर्ने विश्वव्यापी अभ्यास रहेको बताउनु हुदै भन्नु भयो पहिले पाठ्यक्रम स्वीकृत गर्नु पर्छ र सोही आधारमा अध्यपन गर्नु पर्दछ । पाठ्यक्रम र पाठ्य पुस्तकको निधो नहुदै अध्यापन गर्नुले विद्यार्थी माथि सिधै खेलवाड गर्न खोजिएको प्रष्ट पार्नु भयो ।
",education
"
﻿भाद्र १५, काठमाण्डौं । उच्च मध्यमिक शिक्षा परिषद्ले कक्षा १२ को विज्ञान संकायको परीक्षाको नतिजा सार्वजनिक गरेको छ । परीक्षा नियन्त्रक दुर्गा अर्यालका अनुसार नियमित तर्फ कुल ३६ हजार ७ सय २७ परीक्षार्थी मध्ये ७०.४३ प्रतिशत अर्थात २५ हजार ८ सय ६६ जना उत्रिण भएको छन् । यस्तै आंशिक तर्फ ६ हजार ८ सय ४२ परीक्षार्थी मध्ये ३७.२१ प्रतिशत अर्थात २ हजार ६ सय २१ परीक्षार्थी उत्रिण भएको उहाँले बताउनु भयो । मोबाइलको म्यासेज बक्समा एच.एस.इ.वि. टाइप गरी स्पेस दिइ सिम्वोल नम्वर टाइप गरी ३३३३३ मा पठाए परीक्षाको नतिजा थाहा पाउन सकिने छ ।
",education
"
﻿भाद्र १७, काठमाण्डौं । तत्कालिन एनेकपा(माओवादी) विभाजन भएपछि उसको भातृ संगठनहरु पनि विभाजित भई संगठनको नाम दुवैले एउटै प्रयोग गर्दै आएको थियो । आधिकारिक कुन हो भन्नेमा विवाद थियो । अखिल नेपाल शिक्षक संगठन पनि लाल बहादुर विसी अध्यक्ष भएको संगठनले प्रयोग गर्ने की रत्न ओली अध्यक्ष भएको संगठनले कस्ले प्रयोग गर्ने भन्ने विवाद थियो तर अहिले लाल बहादुर विसी अध्यक्ष भएको संगठनले विधिवत ढंगले आधिकारिकता प्राप्त गरेको छ । यही मिति २०७१ श्रावण १६ गते अखिल नेपाल शिक्षक संगठन टे& ड युनियन ऐन २०४९ अन्तरगत दर्ता गरी लाल बहादुर वि.सी अध्यक्ष भएको संगठनले प्रमाण पत्र प्राप्त गरेको छ । अव अखिल नेपाल शिक्षक संगठनको झण्डा, ब्यानर, लोगो र छाप अर्को रत्न ओली अध्यक्ष भएको संगठनले प्रयोग गरे कानुनी कारवही हुने प्रावधान रहेको छ । 

  






",education
"
﻿भाद्र १८, काठमाण्डौं । द्वन्द्व पीडित शिक्षकहरुको केन्द्रीय संघर्ष समितिले नेपाली कांग्रेसका महामन्त्री कृष्ण प्रसाद सिटौलालाई भेटी आफ्नो जायज मागहरु पुरा गर्न आग्रह गर्दै ज्ञापन पत्र बुझाएको खबर प्राप्त भएको छ । उनीहरुको द्वन्द्वको समयमा राज्य र विद्रोही दुबै पक्षको मारमा परी रोजिरोटीबाट बाध्य पारेर हटाइएको भन्दै अविलम्व पुनरबहालि गरिनु पर्ने माग मुख्य रहेको छ ।
",education
"
﻿भाद्र २०, काठमाण्डौं । नेपालको सबै खालका शिक्षकहरु अब एकै ठाउँमा उभिने भएका छन् । हालसम्म नेपालमा १५/२० वटा शिक्षक सङ्घ सङ्गठनहरु अस्तित्वमा रहेका छन् । मुख्य सङ्गठनहरु अखिल नेपाल शिक्षक सङ्गठन, एमाओवादीको शिक्षक सङ्गठन, नेपाल राष्ट्रिय शिक्षक सङ्गठन, नेपाल शिक्षक सङ्घ, संस्थागत विद्यालयका शिक्षकहरुको सङ्गठन, नेपाल राष्ट्रिय कर्मचारी परिषद, मदेशवादी शिक्षक सङ्घ सङ्गठनहरु लगायत सबै शिक्षकहरुको साझा सङ्गठन & राष्ट्रिय शिक्षक सङ्घ, नेपाल&  बनेको बखर प्राप्त भएको छ । शिक्षक सङ्घ सङ्ठगनका अध्यक्षहरुको लामो छलफल र बहसबाट यो निष्कर्षमा पुगेको हो । विगतमा यी सङ्घ सङ्गठनहरु दुई विपरित ध्रुवको सङ्गठनहरु नेपाल शैक्षिक गणतन्त्रिक मञ्च र नेपाल शिक्षक युनियनमा विभाजित थिए । आज सबै शिक्षक सङ्घ सङ्गठनहरुको पदाधिकारीहरुको वैठक अखिल नेपाल शिक्षक सङ्गठनको केन्द्रीय कार्यालय बुद्धनगरमा बसी दुई वटै सङ्गठनहरु विघटन गरेर साझा सङ्गठन & राष्ट्रिय शिक्षक सङ्घ, नेपाल&  बनाउने निर्णयमा हस्ताक्षर गरेकोे समाचार प्राप्त भएको छ ।  







 

 
",education
"
﻿भाद्र २३, भक्तपुर । परीक्षा नियन्त्रण कार्यालय सानो ठिमीले एस.एल.सी. पुरक मौका परीक्षाको परीक्षा फल सार्वजनिक गरेको छ । परीक्षामा ७८ हजार ४ सय ५३ जनाको अर्थात ६५.२२ प्रतिशत विद्यार्थी उत्तीर्ण भएको परिक्षा नियन्त्रक विष्णु बहादुरले जानकारी दिनु भयो । कुल १ लाख २० हजार ३ सय १७ जना परीक्षार्थी सहभागी रहेको परीक्षामा २ हजार १ प्रथम श्रेणीमा, ५९ हजार ८६ दोस्रो श्रेणीमा र १७ हजार ३ सय ६६ जना तृतीय श्रेणीमा उत्तीर्ण भएका छन् । २०७० सालको एस.एल.सी. परीक्षामा बढीमा २ विषय सम्म अनुत्तीर्णहुने परीक्षार्थीका लागि मौका परीक्षा सञ्चालन भएको हो ।
",education
"
﻿भाद्र २३, काठमाण्डौं । ३५ औं अन्तरराष्ट्रिय साक्षरता दिवस एवं राष्ट्रिय शिक्षा दिवस आज & सक्षम शिक्षा, स्तरीय शिक्षा, समृद्धिका लागि साक्षरता र प्रविधि युक्त शिक्षा&  भन्ने नाराका साथ विविध कार्यक्रम गरी मनाइदै छ । दिवसको अवसरमा विभिन्न कार्यक्रमको आयोजना गरी गरिने शिक्षा मन्त्रालयले पत्रकार सम्मेलन गरी जानकारी दिनु भएको हो । पत्रकार सम्मेलनमा शिक्षामन्त्री चित्रलेखा यादवले गुणस्तरीया शिक्षा समुन्नत राष्ट्रको पहिलो आधार भएकाले गुणस्तरीय शिक्षा प्रदान गर्न सरकार प्रतिवद्ध रहेको बताउनु भयो । उहाँले सन् २०१५ सम्ममा सबैलाई साक्षर बनाउने अभियान सफल पार्न सबैको सहयोग आवश्यक रहेको बताउनु भयो । 
",education
"
﻿सरकारले शिक्षक सेवा आयोग नियमावाली संशोधन गरी शिक्षाशाश्त्र नपढेकाले समेत  शिक्षक अध्यापन अनुमतिपत्र(लाइसेन्स) लिन पाउने व्यवस्था गर्ने भएको छ। प्रस्तावित संशोधनमा विज्ञान, गणित, अंग्रेजि, लेखा, कम्पुटर, सिभिल इन्जिनियरिङ्ग, इलेक्ट्रिक इन्जिनियरिङ्ग, पशुपालन र बालीविज्ञान विषय अध्ययन गरेकाहर ??े शिक्षक लाइसेन्स लिन पाउने व्यवस्था गरेको हो। यसअघि शिक्षाशास्त्र पढेका वा दसमहिना शिक्षक तालिम  गरेकाले मात्र स्थायी लाइसेन्स लिन पाउँँथे। सरकारको यो नियमलाई शिक्षा क्षेत्रमा प्रतिकुल ठान्दै एमाओवादी समर्थित कर्मचारी संगठनले विरोध जनाएको छ । यसको चर्को विरोध गर्दै  राष्ट्रिय कर्मचाराी संगठन शिक्षा सचिब विश्वप्रकाश पण्डितलाई ज्ञापनपत्र बुझाएको छ। तर सरकारले भने विज्ञान, गणित, अंग्रेजिजस्ता विषय लिएर प्रथम  र बिशिष्ट श्रेणीमा स्नात्तक, स्नात्तकोत्तर उतिर्णले शिक्षक हुन नपाउने , तर शिक्षा विषयमा तृतीय श्रेणीमा पास भएकाले  पनि पाउनेजस्तो प्रावधानका कारण शिक्षा क्षेत्रको गुणस्तर खस्केको विशलेषण गरेको छ । विज्ञहर ??ो  सुझावअनुसार शिक्षाशास्त्रबाहेक विभिन्न संकाय पढेकालाई पनि लाइसेन्स खुला गरिएको हो। यो व्यवस्थाले विष्यगत शिक्षणमा प्रतिस्पर्धा बढाउने सरकारको भनाई छ । प्रस्तावित व्यवस्था अनुसार परीक्षामा कम्तिमा ५० अङ्क(यस अघि ४० अङ्क) ल्याउनेले मात्र लाइसेन्स लिन पाउनेछन्।   

 
",education
"
﻿
कठमाडौं  सरकारले छोराछारी नपढाउने अभिभावकलाई सरकारी सेवासुविधाबाट वञ्चित गर्ने भएको छ । बालबालिकालाई अनिवार्य विद्यालय भर्ना गरी पढाउन  अनिवार्य आधारभुत शिक्षा कार्यन्वयन निर्देशिका  जारी गरेको छ । नयाँ शैक्षिक वर्षदेखि यो व्यवस्था कार्यन्वयन गरिने जानकारी शिक्षा मन्त्रालयले बताएको छ । 
शिक्षा विभागका अनुसार आफ्नो परिवारको ५ देखि १२ वर्ष उमेर समुहका बालबालिका विद्यालय गएको सुनिश्चित गरेपछि मात्रै सरकारी सेवासुविधा उपलब्ध गराइने जनाएको छ । यस अनुसार धारा, पानी, बिजलीलगायत सुविधा लिन, गाविस र नगरपालिकाबाट लिने सबै किसिमको सिफारिस निम्ति छोराछोरी अनिवार्य पढाउनुपर्ने हुन्छ । यदि आफ्ना बालबालिका विद्यालयबाहिर छैनन् भन्ने  सुनिश्चितता छैन भने राज्यबाट पाउने सेवासुविधा  लिन पाइने छैन(गाविस र नगरपालिकाबाट पनि कुनै किसिमको सिफारिस समेत दिन मिल्दैन) भनेर निर्देशिकामा  भनिएको छ ।
निर्देशिकाअनुसार स्थानिय निकायले आफ्नो क्षेत्रमा विद्यालय भर्ना नभएको बालबालिकाको पहिचानका लागि परिचयपत्र वितरण गरिने र सुविधा उपलब्ध गराउँदा परिचयपत्रको प्रयोग गर्नुपर्ने छ । 
अनिवार्य आधारभुत शिक्षा कार्यन्वयन निरन्तरताका लागि शिक्षा सचिबको अध्यक्षतामा केन्दि& य कार्यक्रम कार्यान्वयन निर्देशन समितिको गठन गरेको छ ।  यसमा स्थानीय विकास मन्त्रालय, राष्ट्रिय योजना आयोग, महिला ,बालबालिका तथा समाज कल्याण मन्त्रालय,अर्थ मन्त्रालयलगायत विभिन्न निकायको १६ प्रतिनिधि रहने रहने बताइएको छ । समितिले अनिवार्य शिक्षा कार्यन्वयन गरेमा स्थानीय निकायलाई प्रोत्साहन गर्ने, निश्चित अवधिका लागि घुम्ति विद्यालयको सञ्चालनको स्वीकृति दिने, हिमाली क्षेत्रमा आवससहितको विशेष सुविधा र अपांगता भएका बालबालिकाहरुका लागि अनुकुल  शैक्षिक कार्यक्रम सञ्चालनको व्यवस्था मिलाउने  भनिएको छ । 

 
",education
"
﻿काठमाडौँ, २४ फागुन - आगामी चैत्र ५ गतेदेखि सुरु हुने प्रवेशिका अर्थात एसएलसी परीक्षाको सबै तयारी पुरा भएको परीक्षा नियन्त्रण कार्यालय सानोठिमीले जनाएको छ।  परीक्षा नियन्त्रण कार्यालय सानोठिमीले देशको ७५ वटै जिल्लामा आवश्यक प्रश्नपत्र र उत्तरपुस्तिका सहितका सबै सामाग्री पुर्याएको परीक्षा नियन्त्रण बिष्णुबहादुर द्ववारेले जानकारी दिए । यसवर्षको परीक्षामा सहभागी हुनका लागि ५ लाख ७४ हजार ६८५ जना छात्रछात्राले आवदेन दिएका छन्।

 जसमा नियमित तर्फ छात्र २ लाख १२ हजार पाँच सय चार र छात्रा दुई लाख १३ हजार सात सय १० गरी जम्मा चार लाख २६ हजार दुई सय १४ जना परीक्षार्थी  परीक्षामा सहभागी हुने लागेका छन्। एग्जाम्टेड तर्फ भने छात्र ५९ हजार दुई सय ५३ जना र छात्रा ८५ हजार नौ सय ३० जना गरी जम्मा १ लाख ४५ हजार एक सय ८३ जना सहभागी हुने भएका छन् । प्राविधिक तर्फ भने छात्र दुई हजार ३७ जना र छात्रा तर्फ एक हजार दुई सय ५१ जना गरी जम्मा तीन हजार दुई सय ८८ जना परीक्षामा सहभागी हुने भएका छन्। 

परीक्षार्थी मध्ये सबैभन्दा बढी काठमाडौंमा ३४ हजार पाँच सय ८७ जना र सबैभन्दा कम मनाङमा ७४ जना परीक्षार्थी रहेका छन् भने यसवर्ष परीक्षा दिनेमा छात्र भन्दा छात्राको संख्या बढी छ। यसवर्षको परीक्षाका लागि देशभर जम्मा एक हजार आठ सय ६२ वटा परीक्षा केन्द्र कायम गरेको उनले जानकारी गराए।  जसमा सबैभन्दा बढी परीक्षा केन्द्र काठमाडौँमा ९१ वटा र सबैभन्दा कम मनाङ र मुस्ताङमा १-१ वटा परीक्षा केन्द्र कायम गरिएको छ। गएको वर्ष देशभर एक हजार आठ सय ३६ परीक्षा केन्द्र कायम गरिएकोमा यसवर्ष परीक्षार्थी बढेकाले केन्द्र पनि बढाईएको हो।परीक्षाका लागि १७ हजार ९३० जना सुरक्षाकर्मी, १ हजार आठ सय ६२ जना केन्द्राध्यक्ष, २ हजार चार सय ४० जना सहायक केन्द्राध्यक्ष, २३ हजार १४ जना निरिक्षक र ७ हजार ६९९ जना कार्यालय सहायक परिचालन गरिने भएको परीक्षा नियन्त्रक द्वारेले जानकारी दिए।

 
",education
"
﻿भक्तपुर, २५ फागुन - प्राविधिक शिक्षा तथा व्यावसायिक तालिम परिषद् सिटिइभिटीले यस वर्षदेखि कर्णालीका दलित एवम् देशभरका चेपाङलाई नि:शुल्क प्राविधिक शिक्षा दिने भएको छ।

विगतमा तराईका विपन्न र पिछडिएका छात्रछात्रालाई छात्रवृत्तिमार्फत नि:शुल्क पढाउँदै आएको सिटिइभिटीले यसवर्षदेखि कर्णाली अञ्चलका एसएलसी पास गरेका दलित, देशभरका चेपाङ र लोपोन्मुख जातिका छात्र छात्रालाई छात्रवृत्ति प्रदान गरेर नि:शुल्क प्राविधिक शिक्षा दिने व्यवस्था गरेको सिटिइभिटीका सदस्य सचिव डा रामहरी लामिछानेले जानकारी दिए। 

सरकारको नीतिअनुसार सिटिइभिटीले तराईका नवलपरासी र कञ्चनपुर जिल्लाका दलित एवम् विपन्न मुसलमान छात्रालाईसमेत नि:शुल्क प्राविधिक शिक्षा विशेष छात्रवृत्ति कार्यक्रम थप गरेको छ। विशेष छात्रवृत्तिमा अध्ययन गर्ने अवसर पाउनेले नर्सिङ, सामान्य चिकित्सा, सिभिल इन्जिनियरिङ विषयमा अध्ययन गर्न पाउने छन्।

उनका अनुसार गत वर्ष करिब ८०० जनालाई छात्रवृत्ति दिएकामा यस वर्ष थप ४०० जनालाई छात्रवृत्ति दिएर नि:शुल्क प्राविधिक शिक्षा दिइने बताइएको छ। पिछडिएका वर्ग र समुदायका जनताको पहुँच विस्तार एवम् वृद्धि गर्न दलित र मुस्लिम समुदायका बालबालिकाका लागि परिषद्ले आथिर्क वर्ष ०६६/०६७ देखि विशेष कार्यक्रम सुरु गरेको हो। 

 
",education
"
﻿आज असार ३० गते नेपाल शैक्षिक गणतान्त्रिक मञ्चले भावी संघर्षको कार्यक्रम सम्वन्धमा गरिएको अन्तरक्रिया कार्यक्रममा बोल्दै नेकपा माओवादीको पोलिटब्यूरो सदस्य हरिभक्त कडेलले भन्नु भयो । नेपालको शैक्षिक क्षेत्रमा दलालीकरण भयो र यो जागीर मुखी मात्र बन्यो । शैक्षिक क्षेत्रको मुख्य समस्या यही हो । यसको अविलम्ब अन्त्य गर्नु पर्छ । शिक्षा अनिवार्य र निःशुल्क हुनु पर्दछ । शैद्धान्तिक सहमति मात्र गरेर पुग्दैन ब्यवहारमा लागु गर्नु पर्छ । जनता प्रति राज्य सधै अनुदार छ । शिक्षाको जिम्मेवारीबाट पन्छेको छ । शिक्षामा भएको कम्पनी ऐन तुरन्तै खारेज गर्नु पर्दछ । शिक्षामा विविधता हुनु हुदैन । शिक्षा सेवा हो यो ब्यापार होईन । शिक्षामा भएको चरम ब्यापारीकरणको चर्को विरोध गर्नु पर्छ । शैक्षिक क्षेत्रमा रहेका सबै शिक्षकहरुको महासंघ बनाउने कुरा राम्रो छ । शैक्षिक क्षेत्रमा काम गर्ने कर्मचारीहरुलाई निजामति सरह दरवन्दी कायम गरी सेवा सुविधा दिनु पर्छ र उनीहरुको समस्या सदाको लागि हल गर्नु पर्छ । शैक्षिक क्षेत्रमा काम गर्ने सबै खालको शिक्षक र कर्मचारीहरुलाई जतिबेला मनलाग्यो पेटमा लात हान्ने काम अविलम्ब रोक्नु पर्छ । तत्काल नेपालको शैक्षिक क्षेत्रमा गर्नु पर्ने कार्यहरु हुनु । 

 
",education
"
﻿भक्तपुर, २६ फागुन - उच्चमाध्यमिक शिक्षा परिषद्ले कक्षा ११ र १२ मा अध्ययनरत दृिष्टविहीन, श्रवणशक्ति नभएका बहिरा तथा अपाङ्गता भएका विद्यार्थीलाई छात्रवृत्ति दिने भएको छ।
परिषद्बाट सम्बन्धन प्राप्त उच्चमाध्यमिक विद्यालय एवम् कलेजमा अध्ययनरत विद्यार्थीलाई छात्रवृत्ति दिन लागेको हो। परिषद्का अनुसार विद्यार्थीले आवश्यक कागजपत्र चैत १० भित्र आफूले अध्ययन गरेको उच्चमाध्यमिक विद्यालय एवम् क्याम्पसमार्फत परिषद्का सम्बन्धित कार्यालयमा पेस गर्न भनिएको छ। परिषद्को कार्यालय विराटनगर, जनकपुर, हेटौडा, काठमाडौँ, पोखरा, बुटवल, नेपालगन्ज र धनगढीमा आवेदन पेस गर्न सकिन्छ। 

आवेदन दिँदा एसएलसीको मार्कसिट, चारित्रिक प्रमाणपत्र, अपाङ्गताको प्रमाणपत्र, नेपाली नागरिकताको प्रतिलिपि, विद्यार्थी नियमित अध्ययनरत रहेको र अन्य स्वदेश तथा विदेश कुनै पनि निकायबाट छात्रवृत्ति प्राप्त गरेको छैन भन्ने सम्बन्धित विद्यालय-क्याम्पसको सिफारिस पेस गर्नुपर्ने जनाएको छ। 
",education
"
﻿संसदको कृषि तथा जलस्रोत समितिका अनुसार सरासर अघि बढाइने भनिएका कतिपय जलविद्युत आयोजनाहरुको निर्माण गर्ने विषय र निर्माणको प्रकृतिको बारेमा उर्जा मन्त्री र उर्जा सचिवका विचमा मतभेद रहेको पाइएको छ। सरकारले नै सर्वाधिक महत्वको आयोजना भन्ने गरेका पश्चिमसेती, नलसिंङगाढ, बुढीगण्डकी र इन्द्रावति जलविद्युत आयोजनाका काम अघि बढेको नदेखिएको हो।ति आयोजनाहरुको निर्माणका सम्वन्धमा सबै दलहरु एक भएको बेला पनि काम अघि बढन नसक्नुलाई समितिले दु:खद भनेको छ। उर्जा मन्त्रालयले कृषि तथा जलस्रोत समितिमा बुझाएको प्रगति प्रतिवेदनमा निर्माणका सम्वन्धमा न्युनतम पनि काम नभएको पाइएको समितिका सभापति गगन थापाले बताए।

कामलाई अगाडी बढाउनुको साटो पश्चिमसेती र ईन्द्रावती आयोजना बनाउने कि नबनाउने भन्ने दोधारमै सरकार भेटिएको उनले बताए। एउटा छुट्टै समिति बनाएर निर्माण कार्य शुरु गर्ने भनिएको बुढीगण्डकी र नलसिंङगाढ आयोजनालाई कसरी अघि बढाउने भन्ने बारेमा समेत मन्त्री र सचिवकाबीचमा फरक फरक मत पाइएको सभापति थापाको भनाइ छ। ती चारवटै जलविद्युत आयोजना कसरी निर्माण गर्ने भन्ने विषयमा मन्त्रालय नै अन्यौलमा रहेको उनले बताए। & बनाउने सर्वोच्च निकाय मन्त्रालयको मन्त्री र सचिव आफै आयोजना कसरी बनाउने, यसको ढाँचा के हुने भन्ने सन्दर्भमा समेत संसद जस्तो जिम्मेवार ठाँउमा आएर हामी यसरी गर्छौ भनेर प्रष्ट धारणा राख्ने अवस्थामा त हुनहुन्न भने त्यसबाट कुनै विश्वास गर्ने आधार त देखिदै-देखिदैन।&  ति सबै आयोजनाबाट २५ सय मेगावाट भन्दा बढी विद्युत उत्पादन हुने बताइएको छ।

विगतमा एउटा राजनीतिक दलले निर्माण गर्न खोज्दा अर्को दलले विरोध गर्ने गरेका थिए। तर हाल सबै दलहरु यी आयोजनाहरुको निर्माणका लागी एकैठाँउमा भएका बेला निर्माण गर्न नसके पछि पछुताउनु पर्ने समितिको भनाइ छ। देशमा जलविद्युतको निर्माणको कामले गति लिएको बताउने गरेका प्रधानमन्त्री सुशील कोईराललाई समेत बोलाएर यी आयोजनाका विषयमा छलफल गर्ने तयारी भैरहेको कृषि तथा जलस्रोत समितिले बताएको छ।
",education
"
﻿काठमडौँ, ५ चैत - त्रिवि पदाधिकारीले चोरबाटो बाट सम्बन्धन खोल्ने प्रयासस्वरूप १७ महिनाअघि तयार पारेको चार मेडिकल कलेजसम्बन्धी अनुगमन प्रतिवेदनबारे अन्तिम निर्णय गर्न चिकित्साशास्त्र अध्ययन संस्थान आइओएम फ्याकल्टी बोर्ड बैठक बिहीबार आज बस्दैछ।

त्रिविले २०७० कात्तिक १० गते सुरु गरेको सम्बन्धन प्रक्रियाअन्तर्गत गठित समितिले तयार पारेको प्रतिवेदन फ्याकल्टी बोर्डमा लगेर सम्बन्धन दिन प्रधानमन्त्री, शिक्षामन्त्री र त्रिवि पदाधिकारीको पटक-पटक दबाबपछि आइओएमले बोर्ड बोलाएको हो।सम्बन्धनको पर्खाइमा रहेका मनमोहन मेडिकल कलेज, काठमाडौं नेसनल, पिपल्स डेन्टल तथा मेडिकल र नेपाल प्रहरीका कलेजहरूमा प्रतिवेदन तयार पार्दाको अवस्थामा रहेका पूर्वाधारसमेत हाल नभएको पाइएको छ। 

त्यतिबेला त्रिवि पदाधिकारीहरु सम्बन्धनका लागि सकारात्मक देखिएकाले रातारात फ्याकल्टी देखाएका कलेजमध्ये अधिकांशमा अहिले पनि कागजमा मात्रै फ्याकल्टी बाँकी रहेको आइओएम अधिकारीको भनाइ छ। जसरी पनि प्रतिवेदन फ्याकल्टी बोर्डमा लैजाने र सम्बन्धन दिलाउने मेडिकल माफियाको खेल भएको आइओएमका एक प्राध्यापकले बताए। तर कुनै पनि कलेज पूर्वाधारका हिसाबले अहिले सम्बन्धनका लागि प्रयाप्त देखिएका छैनन्। 

 
प्रहरीको कल्याणकारी कोषकै पैसाले खोलेको प्रहरीको कलेज अस्पताल र जग्गाको पूर्वाधार पुगेको भए पनि फ्याकल्टी पूरा छैन्। प्रहरीलाई अगाडि बढाउँदा सम्बन्धन सजिलो हुने ठानी कल्याणकारी कोषकै खर्चमा पटनाबाट विमान चार्टर नै गरेर प्राध्यापक देखाएको सार्वजनिक भएको थियो। जानकारका अनुसार सर्वसाधारण बिरामीलाई खुला नगरेको अस्पतालको भरमा मेडिकल कलेज सम्बन्धन दिन मिल्दैन।
कलेजको पूर्वाधार नपुगेको जानकारी भएर नै तत्कालीन डिन सायमीलगायत पदाधिकारीले कुनै हालतमा सम्बन्धन दिन नसक्ने अडान राखेका थिए। 

उनीहरुले आइओएमले थप कलेजलाई धान्न नसक्ने भन्दै २०७० वैशाखमै फ्याकल्टी बोर्डबाट सम्बन्धन बन्द गरेका थिए तर त्रिवि पदाधिकारीले पटकपटक सम्बन्धन खोल्न दबाब दिँदै असहयोगसमेत गरेपछि सायमीले राजीनामा दिएका थिए। सामयीले छोडेपछि डा.शशिलाई डिन बनाएर यी कलेजलाई सम्बन्धन दिने दाउ त्रिवि पदाधिकारी र माफियाको थियो तर डा. केसीले अनशन थालेपछि फागुनमा त्यो सपनासमेत तुहिएको थियो
",education
"
﻿काठमाडौँ, ५ चैत - एक सय आठ वर्षअघि केशरशम्शेर राणाले निजी पुस्तकालयका रुपमा स्थापना गरेको केशर पुस्तकालय पाठकमाझ आकर्षणको केन्द्र बनेको छ।

प्राचीन दरबारिया शैलीमा निर्मित सो पुस्तकालयका भित्तामा रहेका विभिन्न जनावरका टाउका, राणाकालीन सिकार तथा राजामहाराजाका तस्बिर एवम् ठाउँ ठाउँमा सजाइएका प्रस्तर मूर्ति तथा सिंह, अर्ना, जरायो, बाघलगायत जनावरको हुबहु आकृतिको सज्जाले त्यहाँ आउने स्वदेशी तथा विदेशी आगन्तुक र पाठक वर्गलाई आनन्दको अनुभूति दिन्छ।

राजधानीको मध्यभागमा ३४ रोपनी क्षेत्रफलभित्र मनोरम फूलबारी, मनमोहक लताकुञ्ज तथा अग्लाअग्ला रुख तथा महलको परिसरमा आधुनिक स्वप्न बगैँचासमेत रहेको सो पुस्तकालयले झट्ट हेर्दा प्राचीन वस्तुको सङ्ग्रहालयको अनुभूति दिन्छ।

केशर पुस्तकालयका प्रमुख जानकी कर्माचार्यले अङ्ग्रेजी, नेपाली, नेपाल भाषा, बङ्गाली तथा फ्रान्सेली तथा संस्कृत भाषाका गरी झन्डै ६० हजार थान पुस्तक तथा ७०० हस्तलिखित ग्रन्थ, पुराण, वेद, उपनिषद्, त्रिपिटक, रामायण, महाभारत, गीता, तन्त्रजस्ता बहुमूल्य हस्तखित ग्रन्थ पुस्तकालयमा छन् । & यो अनुसन्धानमा संलग्न पाठकका लागि महत्वपूर्ण छ& , उहाँले भन्नुभयो।

सो पुस्तकालयमा रहेको झन्डै एक हजार १०० वर्ष पुरानो हस्तलिखित ग्रन्थ  सुश्रुतसंहिता  अहिलेसम्मकै सबैभन्दा पुरानो हो । यो ग्रन्थ सन् २०१३ मा युनेस्कोको विश्व मेमोरी पुस्तकमा दर्ता पनि भएको छ। केशर सङ्कलन शाखासहित विभिन्न छ शाखामा विभाजित सो पुस्तकालयमा पाठकले सन्दर्भ सेवा, फोटोकपी र निःशुल्क वाइफाइ सेवा प्राप्त गर्न सक्छन्।

विसं १८६९ भदौ १५ गते राजा गीर्वाणयुद्धविक्रम शाहको शासनकालमा  पुस्तक चिताइ तहबिल का रुपमा नेपालमा पहिलो पटक आधिकारिक पुस्तकालयको स्थापना भएको हो । विविध पुस्तक तथा पत्रपत्रिका किन्ने सोख भएका तत्कालीन प्रधानमन्त्री चन्द्रशम्शेरका छोरा लाठसाहेब केशरशम्शेरले बेलायत भ्रमणका बेला त्यहाँ रहेको पुस्तकालयबाट प्रभावित भई नेपालमा निजीस्तरमा  केसर पुस्तकालय  स्थापना गरेका हुन्।

कर्माचार्यले भन्नुभयो, & पुस्तकालयले विशेष गरेर केशरशम्शेरबाट प्राप्त सामग्रीलाई विशेष महत्वका साथ संरक्षण गर्ने, पुस्तकालय तथा सूचना सेवाको पहुँच सर्वसाधारणसमक्ष पु& याउने, स्वदेशी तथा विदेशी पुस्तकालयसँग समन्वय गर्ने र नयाँनयाँ प्रविधि अपनाएर पाठकलाई आधुनिक सेवा प्रदान गर्ने उद्देश्य राखेको छ।& 

सो पुस्तकालयमा अध्ययन गर्न आएका नीलम श्रेष्ठले आफूले देखेका थुप्रै पुस्तकालयमध्ये यहाँ पाठकलाई आकर्षित गर्ने छुट्टै विशेषता रहेको र सफा र मनमोहक दृश्य रहेकाले आफूलाई आनन्दको अनुभूति भएको बताउनुभयो ।

स्थापना भएको १०० वर्ष पूरा भएको अवसरमा बालशाखा पनि स्थापना गरिएपछि ससाना केटाकेटीदेखि जुनसुकै उमेर समूहका लागि उपयोगी रहेको सो पुस्तकालयमा हाल दैनिक १५० देखि २०० जनासम्म पाठक आउने गरेका छन्। सो भवन झन्डै १२० वर्ष पुरानो छ । प्राचीन महत्वपूर्ण एवम् दुर्लभ ग्रन्थको संरक्षणका लागि पुस्तकालयको दराजमा उचित व्यवस्था गरिएको र त्यसका लागि १६ वटा सिसी क्यामेरा जडान गरिएको छ।
",education
"
﻿काठमाडौँ, ५ चैत - यसवर्षको एसएलसी आजदेखि सुरु हुदै छ। ८१ औं पटकको एसएलसीमा पहिलो दिन आज अनिवार्य अंग्रेजी विषयको परीक्षा हुँदै छ। परीक्षा बिहान ८ देखि ११ बजेसम्म सञ्चालन हुनेछ।

बिहीबार अनिवार्य अंग्रेजी बिषयको परीक्षा नियमित तर्फ प्राविधिक बिषयका विद्यार्थी सहित ४ लाख २९ हजार ५ सय २ र एक्जाम्टेड तर्फ १ लाख ४५ हजार १ सय ८१ विद्यार्थीले परीक्षा दिदै छन्। परीक्षा नियन्त्रण कार्यालयले यसपालीको परीक्षा व्यवस्थित गर्न प्रश्नपत्रमा अनिवार्य सिम्बोल नम्बर लेख्नु पर्ने र  दृष्टि विहीनलाई ९ कक्षाको सहयोगी राख्ने नयाँ व्यवस्था गरेको छ।

त्यस्तै एसिड आक्रमणबाट घाइते भएकी संगिता मगरलाई सहयोगी राख्ने व्यवस्था मिलाएको काठमाडौंका जिल्ला शिक्षा अधिकारी बालकृष्ण रञ्जितले बताए। गुहेश्वरी केन्द्रबाट एक जना निरिक्षक र एक प्रहरी खटाइने उनले बताए। बीर अस्पतालमा उपचार गराई राखेकी  सिमा बस्नेतलाई भने सहयोगी नचाहिने भएको छ।

काठमाडौंमा ९१ परीक्षा केन्द्रबाट ३४ हजार ५ सय ८७ ले परीक्षा दिदै छन् । त्यसमा ७ जना विदेशीले पनि छन्। रञ्जितका अनुसार चपलीको गणेश माविबाट २ जना पाकिस्तानी र १ जना फिलिपिनो, बालव्यवसायी मावि सिफलबाट नोबल एकाडेमीका कोरियन विद्याथी १ जना छन्। अरुनिमा उच्च मावि जोरपाटी १ जना,  शान्ति निकन्जमावि भगवती बारी १ जना र शिवपुरी उच्च मावि बालुवाटारबाट १ विदेशी छन्। यी तीन जना मध्ये २ जना चाइनिज र र एक जना कोरियन छन्।

उपत्यकाको विभिन्न कारागारबाट ५७ जना कैदीले परीक्षा दिदै छन्। त्यसमा ललितपुरको नख्खु कारागारबाट २३ जना, केन्द्रीय कारागारबाट १५ जना र डिल्लीबजार कारागारबाट ७ जनाले परीक्षा दिदै छन्। त्यस्तै कानुन बिराएर बालसुधार गृह सानोठिमीमा रहेका १२ जनाले पनि परीक्षा दिदै छन्।

रञ्जितले यस बर्ष परीक्षा अनुगमनका लागि १६ वटा समूह बनाएको बताए। त्यसमा शिक्षा कार्यालय, जिल्ला प्रशासन, शिंक्षक संघर संगठन, प्याब्सन, एन प्याब्सन, इसान, इष्टु लगाएका प्रतिनिधि राखिएको छ। समाचार संकलनका लागि पत्रकारलाई पास नचाहिने व्यवस्था गरेको रञ्जितले जानकारी दिए ।परिचयपत्र भएपछि पत्रकारलाई जुनसुकै केन्द्रमा पनि जान पाइने व्यवस्था गरिएको छ। 

नोटिसबोर्डबाट जानकारी

पश्नपत्रमा कुनै त्रुटी भएमा परीक्षा नियन्त्रण कार्यालयको नोटिस बोर्डमा सूचना राख्ने भएको छ। कार्यालयको १६१८०१६६३११४६ नम्बरमा डायल गरेपछि कुन प्रश्नमा के गल्ती भएको त्यो थाहा पाइने परीक्षा नियन्त्रक बिष्णुबहादुर द्वारेले बताए।
",education
"
﻿काठमाडौं, ५ चैत । माओवादीका अध्यक्ष मोहन वैद्य किरण की पत्नी सुष्मा वैद्य विहिबारदेखि शुरु हुने एसएलसी परीक्षामा सहभागी हुँदैछिन् । ५२ वर्षको उमेरमा नयाँ वसपार्कस्थित प्रेरणा महिला विद्यालयमा भर्ना भएर उनले औपचारिक शिक्षाको शुरुवात गरेकी थिइन् । विद्यालय भर्ना भएर पढ्न शुरु गरेको ६ वर्षमै उनी एसएलसी दिन सक्षम भएकी हुन् । उनी अहिले ५८ वर्षकी भएको बिहीबारको अन्नपूर्ण पोस्टमा खबर छापिएको छ । विद्यालय जाने उमेर पुगेका तर लेखपढ गर्न नजान्ने महिलालाइ पढाउन यो विद्यालय खोलिएको हो । यो विद्यालय भर्ना हुनुअघि सुस्मा सामान्य लेखपढ मात्र गर्न सक्थिन् ।   प्रेरणा स्कुलमा भर्ना हुनुअघि अरु कुनै पनि स्कुलमा भर्ना भएकी थिइनँ, नपढे पनि आफन्त र साथीभाइको संगतले पत्रिकाका अक्षर खट्टयाउन सक्ने भएकी थिएँ   उनले बुधबार अन्नपूर्णसँग भनिन्,   स्कुलमा नियमित पढ्न थालेपछि त मेहेनत गरियो भने गर्न नसक्ने केहि पनि छैन रहेछ भन्ने आत्मविश्वास जागेको छ ।    उनी शुरुमा उक्त विद्यालयमा कक्षा एकमा भर्ना भएकी थिइन् । त्यसपछि सिकाइ स्तर बढ्दै गएपछि सोही वर्ष कक्षा एककै ए, बी,सी लगायतका विभिन्न तह पार गर्दै कक्षा चारसम्म पुगिन् । विद्यालयले विद्यार्थीको सिकाइ स्तर छुट्टयाएर विभिन्न समूहमा वर्गीकरण गर्ने गर्छ । उत्कृष्ट विद्यार्थीलाई एकै वर्षमा तीन चार वटा कक्षासम्म चढाइन्छ । एक कक्षापछि चार, पाँच हुँदै कक्षा दशसम्मको पढाइ पुरा गरेपछि सुस्मा एसएलसी परीक्षामा सहभागी हुन लागेकी हुन् । अहिलेसम्म प्राप्त सिकाई उपलब्धिलाई मूल्यांकन गर्दा एसएलसी पनि उत्तीर्ण हुनेमा उनी ढुक्क छिन् । उनलाइ घरमा छोरी, ज्वाइ, श्रीमान तथा अन्य आफन्तले पनि पढाउन सहयोग गरिरहेका छन् ।   तीनवटी छोरीहरुले स्नातकोत्तर पढिरहेका छन् । अहिले म भने परिवारकै सबैभन्दा कान्छो सदस्य बनेर एसएलसी दिन लागेकी छु   वैद्यले ठट्टा गर्दै भनिन् । 
",education
"
﻿काठमाडौँ, ८ चैत - सन् २०१५ भित्र नेपाललाई पुर्ण साक्षर घोषणा गर्ने तयारीमा रहेको सरकारले अहिलेसम्म ७ वटा जिल्लालाई मात्र पूर्ण साक्षर जिल्ला घोषणा गरेको छ। अनौपचारिक शिक्षा केन्द्रका उपनिर्देशक विष्णुप्रसाद मिश्रका अनुसार अहिलेसम्म ललितपुर, सिन्धुपाल्चोक, धादिङ्, चितवन, स्याङ्जा, पाल्पा र मुस्ताङ् गरी सात वटा जिल्ला पूर्ण साक्षर घोषणा भैसकेका छन्। नुवाकोट, प्युठान र अर्घाखाँची चैत मसान्तसम्ममा पूर्ण साक्षर घोषणाको तयारीमा छन्।

सहस्राब्दी विकास लक्ष्य अनुसार नेपाललाई सन् २०१५ भित्र पूर्ण साक्षर घोषणा गर्ने तयारीमा सरकार छ। त्यसको लागि अहिले विभिन्न जिल्लामा साक्षरता अभियान चलिरहेको छ। अनौपचारिक शिक्षा केन्द्रका  उपनिर्देशक मिश्रले १५ देखि ६० वर्ष उमेर समुहकालाई केन्द्रित गरेपनि १५ भन्दा कम र ६० भन्दा बढी उमेरका पनि अभियानमा संलग्न भएको बताए। 

उनका अनुसार शिक्षाको महत्व बुझेको, विभिन्न ठाउँमा कामका बेला हुने अलमल र सिकाई लगावका कारण उनीहरु अभियानमा संलग्न भएका हुन्। तीन महिनासम्म चल्ने अभियानको क्रममा जिल्लामा रहेका १५ वर्षदेखि ६० वर्ष उमेर समुहकालाई नाम, थर तथा सामान्य अक्षर र हिसाब गर्न सिकाउने काम भैरहेको उनले बताए। पर्सा, धनुषा र रौतहटमा अझैसम्म पनि साक्षरता अभियान सुरु भएको छैन।
",education
"
﻿काठमाडौँ, ८ चैत - शिक्षा मन्त्रालयले चालु आवको हालसम्मको अवधिमा पाँच हजार नयाँ शिक्षकका लागि सेवा प्रवेश तालिम प्रदान गरेको छ। शिक्षक सेवा आयोगको खुला प्रतियोगिताबाट गत वर्ष पदपूर्ति भएका करिब १२ हजार पाँच सय शिक्षकमध्ये पाँच हजारलाई तालिम दिइएको मन्त्रालयका सहप्रवक्ता सरस्वती पोखरेलले बताइन्। मन्त्रालयअन्तर्गतको शैक्षिक जनशक्ति विकास केन्द्रबाट सो सेवा प्रवेश तालिम पाएका शिक्षकले विद्यालय तहको शिक्षामा गुणस्तर बढाउन भूमिका खेल्ने अपेक्षा गरिएको छ।

हाल एक लाख ६२ हजार शिक्षक दरबन्दी छ। सरकारले यसअघि ९५ प्रतिशत शिक्षकलाई तालिम दिइसकेको भए पनि सामुदायिक विद्यालयको शैक्षिकस्तरका माथि उठ्न नसकेको गुनासो बढिरहेको छ। प्रवेशिका परीक्षामा गत वर्ष सामुदायिक विद्यालयबाट करिब २० प्रतिशत मात्रै विद्यार्थी उत्तीर्ण भएका थिए। यस्तै मन्त्रालयले यसै वर्ष राजपत्राङ्कित द्वितीय श्रेणीका २० जना अधिकृतको एकमहिने सेवाकालीन तालिम पूरा गरेको छ।
",education
"
﻿चैत, सप्तरी । सप्तरीको एक परीक्षा केन्द्रबाट ठूलो संख्यामा विद्यार्थी निस्कासित गरिएका छन् । आइतवार भएको गणित विषयको एसएलसी परीषामा चिट चोरेको भन्दै ४५ जना परीक्षार्थी निश्कासित गरिएको हो ।

सप्तरीको लक्ष्मी बल्लभ नर्सिङ उच्च मावि परीक्षा केन्द्रबाट परीक्षा दिइरहेका उनीहरुलाई निस्कासन गरिएको जिल्ला शिक्षा कार्यालय सप्तरीले जनाएको छ ।

 
",education
"
﻿विद्यालय व्यवस्थापन समिति गठनका विषयमा दलहरुबीच कुरा नमिल्दा धनुषामा ठूलो भिडन्त भएको छ । झडपमा परी दुई जनाको मृत्यु भएको छ भने ११ जना घाइते भएका छन् ।  धनुषाको सबैला नगरपालिकाको वार्ड नं. १ मा रहेको मदन आश्रित निम्न माध्यमिक विद्यालयको व्यवस्थापन समिति गठनका बारेमा यो विवाद भएको हो । झडपको क्रममा गम्भीर घाइते भएका स्थानीय ४५ वर्षीय रामसेवक राउत गडेरीको उपचारका लागि काठमाडौं लग्दालग्दै बाटोमा मृत्यु भएको हो । त्यसैगरी अर्का ४२ वर्षीय रामप्रकाश यादवको पनि झडपका क्रममा मृत्यु भएको छ ।  त्यसैगरी अर्का घाइते रामसागर साहको अवस्था पनि गम्भीर रहेको बताइएको छ ।  झडपमा नेकपा एमालेका एक केन्द्रीय सदस्यको मुख्य हात रहेको माओवादीले आरोप लगाएको छ । नेकपा (माओवादी) मातृका यादवको समूह र नेकपा एमालेको समूह बीच आइतबार राती पनि झडप भएको थियो । सोही झडप बढ्दै गएपछि आज दुई जनाको मृत्यु हुनेगरी झडप बढेको हो । ती दुबै समूहमा कांग्रेस, एमाओवादी र मातृका माओवादीका केही कार्यकर्ताहरु बाँडिएको बताइएको छ । दुबै समूहका एक एक पक्षले एकातिर अडान लिएपछि झडप बढेको बताइएको छ ।  आइतबार विद्यालयको व्यवस्थापन समितिको बैठक बोलाइएको थियो । सोही बैठकमा विद्यालय व्यवस्थापन समितिको छनौट गर्ने प्रस्ताव गरिएको थियो । उक्त प्रस्तावमा सर्वसम्मतीले निर्णय गर्ने स्थिति नबनेपछि आगामी चैत २५ गते निर्वाचन गर्ने र निर्वाचनको प्रक्रियाबाट व्यवस्थापन समिति गठन गर्ने सहमति पनि भएको थियो ।  विद्यालयको बैठकपछि कांग्रेस, एमाओवादी, माओवादी र एमालेको एउटा पक्ष स्थानीय रामदेव ठाकुरको घरमा जम्मा भई सम्भावित उम्मेदवारका बारेमा छलफलमा बसेका बेला नेकपा एमालेका केन्द्रीय सदस्य योगनारायण यादवको नेतृत्वमा आएको एक समूहले उनीहरुमाथि आक्रमण गरेको र त्यहीबाट झडप भएको स्थानीयले बताएका छन् । नेकपा एमालेभित्र पनि दुई समूह विभाजन भएपछि झडपले झन उग्र रुप लिएको थियो । नेकपा एमालेका गाउँ कमिटि अध्यक्ष तथा पूर्व गाविस अध्यक्ष रामवली साहले योगनारायणकै कारण झडप बढेको दावी गरेका छन् । उनले योगनारायण नै झडपमा सहभागी भएकाले उनीमाथि कारवाही गर्नुपर्ने माग उनले गरेका छन् ।  बैठकमा बसिरहेका अरु दलका नेता कार्यकर्तालाई योगनारायणले अन्धाधुन्ध लाठी र भाटाले हान्न थालेपछि भागाभाग भएको र झडप सुरु भएको प्रहरीले जनाएको छ । सोही क्रममा रामसेवक राउत अंगभंग भएका थिए । अंगभंग हुने गरी घाइते बनाइएका राउतको उपचारका लागि काठमाडौं लिँदै गर्दा मृत्यु भएको हो ।  झडपमा परी नेकपा (माओवादी)का संयोजक मातृका यादवका भाई काशिराम यादव पनि घाइते भएका छन् । तयसैगरी घाइते हुनेहरुमा प्रदीप यादव, रामवली साह, श्यामकिशोर साह, परशुराम साह, लखिचन्द साह, रामसागर साह, वीरेन्द्रकुमार साह, रामचन्द्र साह, दिनेश साह र रामदेव ठाकुर रहेका छन् । उनीहरुमध्ये रामसागर, कारीराम र परशुरामलाई उपचारका लागि काठमाडौं पठाइएको छ भने बाँकीलाई स्थानीय अस्तापलमै उपचार भइरहेको बताइएको छ ।    आइतबार साँझ झडपको क्रममा घाइते भएकाहरु उपचार गराउन सबैतिर निस्केपछि तत्काल माहोल शान्त देखिएपनि राति करिब एक बजेको समयमा फेरि रामप्रकाश यादवलाई गोली हानी हत्या गरिएको स्थानीयले जनाए। गोली हानेर हत्या गरी यादवलाई साँझ झडप भएकै स्थान नजिक बालुवामा छोपेर राखिएको अवस्थामा सोमबार बिहान शव फेला परेको उनीहरुको भनाइ छ । यसैबीच घटनाको अध्ययन गर्न सदरमुकामबाट जिल्ला प्रहरी कार्यालयका प्रमुख एसपी गणेशबहादुर थापा सहितको टोली घटनास्थलमा पुगेको छ । 
",education
"
﻿असार २५ काठमाण्डौं  अस्थायी शिक्षकहरुलाई विस्थापित गरे कडा अन्दोलन गर्ने चेतावनी अखिल नेपाल शिक्षक संगठनको केन्द्रीय अध्यक्ष लालबहादुर वि.सी.ले कुनैपनि बहानामा अस्थायी शिक्षकहरुलाई विस्थापित गर्न पाइदैन भन्नु भयो । यदि विस्थापित गरियो भने कडा आन्दोलनमा उत्रिने चेतावनी दिनु भयो । उहाँले स्पष्ट संग सवैखालका अस्थायी शिक्षकहरुलाई आन्तरिक प्रतिस्पर्धाको प्रक्रियबाट स्थायी गरिनु पर्ने बताउनु भयो । नेपालमा रहेका ३४ हजार बाल शिक्षकहरुलाई विद्यालय संरचना भित्र राखी दरबन्दी दिनु पर्छ भन्ने मञ्चको मागलाई नेपाल शिक्षक युनियनले पूरा गर्न नमानेर बाधक बनेको पनि खुलासा गर्नु भयो । सम्पूर्ण शिक्षकहरुको साझा संगठन नेपाल शिक्षक महासंघ बनाउने र शैक्षिक क्षेत्रमा काम गर्ने सबैखालका शिक्षकहरुलाई यसको सदस्य खुला गर्ने विषयमा युनियन असमर्थ रहेको कुरा पनि बताउनु भयो । आज असार २५ गते नेपाल शैक्षिक गणतान्त्रिक मञ्चको वैठक ललितपुरको मदन स्मारक उच्च मा.वि.मा बसेको छ । उक्त वैठकमा उहाँले सो कुरा बताउनु भएको हो । वैठकमा मञ्चको अन्य घटकका अध्यक्षहरु पनि बोल्नु भएको छ । 
",education
"
﻿रुपन्देही : बुटवलको न्यू होराइजन बोर्डिङ स्कुलका प्रतिभाशाली एसएलसी परिक्षार्थी सुदिप अधिकारी आइतबारदेखि बेपत्ता भएपछि अपहरणको आशंकामा प्रहरी र अभिभावकले खोजी अभियान तीव्र पारेका छन्। जिल्ला प्रहरी कार्यालय रुपन्देहीका एसपी राजेन्द्र ढकालका अनुसार सोमबार बेलुका देखि बुटवलको राजमार्ग र जंगल क्षेत्रमा झण्डै दुईसय जना प्रहरी परिचालन गरी खोजी तिव्र पारिएको छ। उनले भारतीय सिमावर्ती नाका वेलहिया सुनौली देखि गोरखपुरसम्म पनि प्रहरी परिचालन गरी खोजी कार्य भईरहेको अन्नपूर्णलाई जानकारी दिए। न्यू होराइजनका प्रिन्सीपल लोकनाथ उपाध्यायका अनुसार अधिकारी प्रतिभाशाली छात्र हुन्।


उनले गत सेन्टअप परीक्षामा गणित विषयमा ९९ अंक ल्याएका थिए। आइतवार एसएलसीको गणित विषयमा ९७ अंकको प्रश्न हल गरेपछि उनी निराश भएका थिए। साँझ पाँच बजेतिर साथी कहाँ पढ्न जान्छु भनि निस्केका अधिकारी सोमबार बिहान ८ बजे परिक्षामा सहभागी नभएपछि विद्यालय र घरपरिवारमा तनाव भएको थियो। सबैजना मिलेर उनको साथीको घर, आफन्त र बुटवल क्षेत्रमा खोजी गरेपनि पत्तो नलागेपछि प्रहरीसँग गुहार मागिएको हो। लुम्विनी अञ्चल र रुपन्देही जिल्ला प्रहरी प्रमुख दुबै अधिकारीले पिडित परिवारलाई भेटेर खोजी गर्ने विश्वास दिलाएका छन्। एसपी ढकालले स्वयं वेपत्ता र अपहरण दुबै दृष्टिकोणबाट अधिकारीको खोजी गरिरहेको बताए। अधिकारी वेपत्ता भएपछि यहाँको सबै एसएलसी परिक्षा केन्द्रमा नैराश्यता छाएको छ। सुदिपका बाबु स्थापित व्यापारी भएकाले उनीसँग दुश्मनी भएका व्यक्तिले बदला लिएको तर्फ पनि प्रहरीले अनुसन्धान गरेको बताइएको छ।

 
",education
"
﻿काठमाडौँ,  चैत १२ - विज्ञान संकायतर्फको स्नातक चारबर्षे वि.एस्सी दोश्रो बर्षको परीक्षाफल प्रकाशित भएको  छ । त्रिभुवन विश्वविद्यालय, परीक्षा नियन्त्रण कार्यालय, बल्खुद्वारा विसं २०७१ साउनमा सञ्चालित परीक्षाको नतिजा बिहीबार प्रकाशित भएको हो । यसैगरी २०७१ साल साउनमा सञ्चालित मानविकी तथा सामाजिक शास्त्र संकायतर्फ स्नातक तह तीन वर्षे बीए दोस्रो वर्षको परीक्षाको परीक्षाफल पनि बिहीबार नै प्रकाशित गरिएको कार्यालयले जनाएको छ ।
",education
"
﻿त्रिभुवन विश्वविद्यालयले चिकित्साशास्त्र अध्ययन संस्थान आईओएमलाई छलेर उपत्यकाभित्रका प्रस्तावित मेडिकल कलेजहरूलाई सोझै सम्बन्धन दिने तयारी गरेको खुलासा भएको छ। त्यसका लागि त्रिविका उपकुलपति हीराबहादुर महर्जनद्वारा गठित टोलीले स्थलगत निरीक्षण गरी प्रस्तावित मेडिकल कलेजहरू सम्बन्धन दिन योग्य भएको शंकास्पद प्रतिवेदनसमेत बुझाइसकेको हो। आईओएमले असहयोग गरेको भन्दै त्रिवि आफैंले सम्बन्धनका लागि सार्वजनिक प्रस्ताव मागेर निरीक्षण टोली खटाएको थियो। मापदण्ड र पूर्वाधारमा त्रुटि देख्दादेख्दै निरीक्षण टोलीले सबैलाई सम्बन्धन दिन सिफारिस गरेको गरेकोकान्तिपुर दैनिकमा खबर छ। 

त्रिविले २०७० असोजमै सम्बन्धन दिनका लागि सार्वजनिक सूचना आहवान गरेको थियो। आईओएम स्रोतका अनुसार डा. करविरनाथ योगी नेतृत्वको टोलीले काठमाडौं नेसनल मेडिकल कलेज, केके ओलीको टोलीले मनमोहन मेमोरियल मेडिकल कलेज, शशि शर्माको टोलीले पिपुल्स र डीएन साह नेतृत्वको टोलीले नेपाल प्रहरीको प्रस्तावित मेडिकल कलेजको अनुगमन गरेका थिए। विवादका कारण प्रहरी मेडिकल कलेजको प्रतिवेदन पेस नभए पनि अन्यका हकमा निरीक्षण टोलीले प्रतिवेदन बुझाएका थिए।
",education
"
﻿२२ चैत, विराटनगर । सहरमा बोर्डिङस्कुलको मात्रै आकर्षण छैन, अंग्रेजी माध्यमका सरकारी विद्यालय रोज्ने विद्यार्थी पनि बढ्दैछन् । सरकारी विद्यालयमा भर्ना हुन पनि प्रवेश परीक्षा लिने सामुदायिक विद्यालयसमेत छन् । विराटनगरको पोखरिया माविले अंग्रेजी माध्यममा पढ्ने विद्यार्थीलाई प्रवेश परीक्षा लिएरमात्रै भर्ना गरिरहेको अन्नपूर्ण पोस्टमा खबर छ ।

सरकारी विद्यालयले निजीकै जस्तो सुविधा दिएर पढाउन थालेपछि कतिपय निजी विद्यालयका विद्यार्थी अंग्रेजी माध्यममा पढ्न सरकारीतिर आकषिर्त भएका छन् । पोखरियामा भर्ना हुन शनिबार प्रवेश परीक्षा दिन आएका विराटनगर ४ का सौरभ गुरागाईंले भने, अंग्रेजी माध्यममै पढाइ हुने भएकाले यता आएको हुँ ।  गुरागाईं कक्षा ८ मा भर्ना हुन बोडिङ छाडेर आएका हुन् ।

प्रवेश परीक्षा दिन आउने विद्यार्थीले अंग्रेजी माध्यममा पढाइ हुने तथा सरकारी विद्यालयबाट एसएलसी पास गर्दा सुविधा धेरै पाइने भएकाले आफूहरु सरकारी विद्यालयमा पढ्नका लागि आएको बताउने गरेका छन् ।

दक्ष शिक्षक, सहयोगी अभिभावक र मेहनती विद्यार्थी भए सरकारी विद्यालयले पनि निजीसँग प्रतिष्पर्धा गर्न सक्ने मोरङका सहायक जिल्ला शिक्षा अधिकारी फणिन्द्र खत्रीले बताए ।

 
",education
"
﻿लामो समय देखि खुल्न बाँकी रहेको शिक्षा सेवा आयोग आज खुलाइएको छ । देशै भर रिक्त रहेका माध्यमिक र निम्न मध्यकिक तहमा नयाँ शिक्षक नियुक्ति गर्न आयोग  खुलाइएको हो । सुचनामा आउदो वैशाक २३ गते सम्म दरखास्त दिन पाउने उल्लेख गरेको छ । साथै वैशाक ३० गते सम्म दोब्बर दस्तुरमा पनि  फारम भर्न पाइने छ ।  

यसैगरी माध्यमिक तहको परीक्षा २०७२ साल असार ११ गते शुक्रवार विहान ८ बजेदेखि हुने तथा निम्नमाध्यमिक तहको २०७२ साल असार १२ गते शनिवार विहान ८ बजेदेखि परीक्षा संचालन हुने जनाइएको छ । 

विषय र क्षेत्रअनुसार तालिका तल हेर्नुहोस् : 

 














 

",education
"
﻿निजी विद्यालयले गरेको शुल्क वृद्धि फिर्ता लिन माग गर्दै आन्दोलनमा उत्रिएका नवलपरासीका ६ विद्यार्थी संगठनले शुक्रबारदेखि नवलपरासीका सम्पूर्ण निजी विद्यालय अनिश्चितकालका लागि बन्द आह्वान गरेका छन् । नवलपरासीको निजी विद्यालयले २५ देखि ४० प्रतिशतसम्म शुल्क वृद्धि गरेको भन्दै नवलपरासीका ६ विद्यार्थी संगठनले चरणबद्ध आन्दोलन शुरु गरेका हुन । आन्दोलनको क्रममा आजदेखि निजी विद्यालय बन्द गरिएको र कसैले बन्दको अवज्ञा गरे कडा संघर्षमा उत्रिने जनाइएको छ ।

 
",education
"
﻿२८ वैशाख, काठमाडौं । त्रिभुवन विश्वविद्यालय अन्तर्गत एमवीवीएस तर्फ अन्तिम वर्षको नतिजा प्रकाशित भएको छ । आईतवार प्रकाशित नतिजाअनुसार चितवन मेडिकल कलेजका सबैभन्दा बढि विद्यार्थी पास भएका छन् । नतिजा अनुसार चितवन मेडिकल कलेजका ७२ जना विद्यार्थीले परीक्षा दिएकोमा ६० जना पास भएका छन् । सो कलेजका ८३.३० प्रतिशत विद्यार्थी पास भएका हुन् । त्यस्तै चिकित्साशास्त्र अध्ययन संस्थान (आईओएम) का ६४ जना विद्यार्थीहरुमध्ये ४७ जना (७३.४३ प्रतिशत) पास भएका छन् भने नेशनल मेडिकल कलेज वीरगंजका १ सय ७० जना विद्यार्थीले परीक्षा दिएकोमा ५२ जना (३०.६४ प्रतिशत) विद्यार्थी पास भएका छन् ।

त्यस्तै किष्ट मेडिकल कलेजका १ सय ४ जना विद्यार्थीमध्ये ६८ जना (६५.३८ प्रतिशत), युनिर्भसल मेडिकल कलेजका १ सय ८३ जना मध्ये ९१ जना (५१.४१ प्रतिशत) पास भएका छन् । त्यस्तै जानकी मेडिकल कलेजका ४६.६६ प्रतिशत विद्यार्थी पास भएका छन् । प्रकाशित नतिजा अनुसार चितवन मेडिकल कलेजका विद्यार्थी मनोज सुवेदी त्रिविकै उत्कृष्ट हुन सफल भएका छन् । आइओएमले एमबिबिएसमा सफल भएका विद्यार्थीलाई मंगलवार मार्कशिट वितरण गरिने जनाएको छ ।

नतिजा हेर्नुहोस्


",education
"
﻿भक्तपुर : परीक्षा नियन्त्रण कार्यालय सानोठिमीले भूकम्पले एसएलसी परीक्षाको नतिजा प्रकाशनमा कुनै असर नगर्ने जनाएको छ । भूकम्पले उत्तरपुस्तिका परीक्षणमा असर नपारेको र सबै उत्तरपुस्तिका सुरक्षित रहेकाले परीक्षाफल निर्धारित समयमै प्रकाशन हुने परीक्षा नियन्त्रक विष्णुबहादुर द्वारेले जानकारी दिए ।
 
भूकम्पले परीक्षार्थीको उत्तरपुस्तिका पुरिएको हल्ला निराधार रहेको द्वारेले बताए । & एसएलसीको उत्तरपुस्तिका सबै सुरक्षित छन्&#39;, उनले भने, &#39;६४ वटा परीक्षा केन्द्रबाट परीक्षण भइरहेकामा ११ वटा केन्द्रबाट उत्तरपुस्तिका कार्यालयमा आइसकेका छन्।&  परीक्षा भएको तीन महिनाभित्र परीक्षाफल प्रकाशन गर्ने चलनअनुसार गत चैत ५ देखि १३ सम्म  भएको परीक्षाको नतिजा असार दोस्रो सातासम्म प्रकाशन गरिसक्नुपर्छ । 
 
परीक्षा नियन्त्रक द्वारेले सानोठिमीस्थित कार्यालयको भवन निकै चर्किएपछि तत्काल यहाँ बसेर काम गर्न सक्ने अवस्था नभएकाले यस वर्ष परीक्षाफल प्रकाशनमा केही ढिलाइ हुने बताए। गत वर्ष कार्यालयले जेठ ३० गते परीक्षाफल प्रकाशन गरेको थियो । यस वर्ष यही जेठ २५ गतेभित्र परीक्षाफल प्रकाशन गर्ने योजना भूकम्पका असारमा पुगेको हो ।

 & भूकम्पले कार्यालय भवनमा क्षति पुर्याएकाले केही दिन परीक्षाफल प्रकाशनमा ढिलाइ हुन्छ,&#39; द्वारेले भने,  &#39;तर परीक्षाफल स्थगन र पुनःपरीक्षा गर्नुपर्ने आवश्यकता छैन ।&#39; यस वर्षको परीक्षामा पाँच लाख ७४ हजार ६ सय ८५ परीक्षार्थी सहभागी भएका थिए ।
",education
"
﻿काठमाडौं : विभिन्& न विश्& वविद्यालयबाट सम्बन्धन लिएर पढाइ सञ्चालन भइरहेका निजी क्याम्पस तथा उच्च शिक्षा प्रदायक निजी शिक्षण संस्थाहरूमा जेठ १० गतेदेखि पठनपाठन सुरु हुने भएको छ। निजी विद्यालयका सञ्चालकह सदस्य रहेको साझा संस्था एसोसियसन अफ प्राइभेट एजुकेसनल इन्स्टिच्युसन अफ नेपाल (अपिन) ले यस्तो निर्णय गरेको हो। 
 
अपिनमा निजी विद्यालय सञ्चालकको छाता संगठन प्याब्सन, एन प्याब्सन, हिसान तथा प्राविधिक तथा मेडिकल शिक्षा र विभिन्न विश्वविद्यालयसँग सम्बन्धन लिएर पढाइ सञ्चालन गरिरहेका निजी क्याम्पससहित ११ वटा संस्थाका प्रतिनिधि सदस्य छन्। अपिनका सदस्य संस्था हिसानका वरिष्ठ उपाध्यक्ष रमेश सिलवालले भने, &#39;उच्च तहको पढाइ सञ्चालन गरिरहेका शैक्षिक संस्था जेठ १० गतेदेखि खुल्नेछन्।&#39;
 
त्रिभुवन विश्वविद्यालयले भने आफू मातहतका आंगिक क्याम्पसको पढाइ जेठ २२ गतेपछि मात्र सञ्चालन गर्ने निर्णय यसअघि गरिसकेको छ। हिसान उपाध्यक्ष सिलवालका अनुसार निजी क्षेत्रबाट सञ्चालित कक्षा १० सम्म पढाइ हुने विद्यालय भने १७ गतेदेखि खुल्नेछ। सरकारी स्कुल भने जेठ १५ गतेदेखि सञ्चालन गर्ने निर्णय शिक्षा मन्त्रालयले गरिसकेको छ। यसअघि जेठ १ गतेदेखि विद्यालय खोल्ने शिक्षा मन्त्रालयले तयारी गरे पनि गत मंगलबार आएको भूकम्पका कारण यो मिति दुई साता पर सारिएको थियो।
",education
"
﻿उच्च माध्यामिक शिक्षा परिषदको भूकम्पका कारण स्थगित भएको कक्षा ११ र १२ को परीक्षाको नयाँ तालिका सार्वजनिक गरेको छ। सोमबार बसेको परिषदको बैठकले भूकम्पले बढी प्रभावित सात जिल्ला बाहेक अन्य ६८ जिल्लाका लागि नयाँ परीक्षा तालिका सार्वजनिक गरेको परिषदका सदस्य सचिव नारायण कोइरालाले जानकारी दिए।

सार्वजनिक तालिका अनुसार कक्षा १२ को परिक्षा जेठ २० गतेबाट तथा कक्षा ११ को असार १ गतेबाट सुरू हुने कोइरालाले बताए। भूकम्पबाट बढी प्रभावित भएका गोरखा, धादिङ, नुवाकोट, काभ्रे, सिन्धुपाल्चोक, दोलखा र रामेछापको परीक्षा स्थगित भएको परीक्षा नियन्त्रण कार्यालय भक्तपुरले जनाएको छ। रोकिएका ७ जिल्लाका लागि नयाँ परीक्षा तालिका छिट्टै सार्वजनिक गरिने कोइरालाले बताए।

भूकम्पबाट बढी प्रभावित जिल्लाका विद्यार्थीमा भूकम्पले बढी नै मनोवैज्ञानिक असर पारेकाले तत्काल परीक्षा नलिने निर्णय गरेका हौं, उनले भने, यी जिल्लामा परीक्षा ढिलो भएपनि नजिता सँगै निकाल्छौ। यसअघि कक्षा १२ को परीक्षा वैशाख २० र ११ को जेठ १ गतेबाट हुने गरी परीक्षा तालिका सार्वजनिक गरिएको थियो।
",education
"
﻿शिक्षक सेवा आयोगले स्थायी पदका लागि झण्डै चौंध महिना अघि खुलाएको प्रस्पिर्धामा दुईहजार दुईसय पाँच जनामात्र पुराना अस्थायी शिक्षक उत्तीर्ण भएका छन । मुलुक भरबाट झण्डै चालिस हजार अस्थायी शिक्षकले प्रतिस्पर्धा गरेकोमा ५.५ प्रतिसत मात्र उत्तीर्ण भएका हुन । माध्यमिक, निम्न माध्यमिक र प्राथमिक तहमा गरी बाह्रहजार सात सया त्रिचालिस स्थायी शिक्षकका लागि परीक्षा लिएकोमा पुरानो शिक्षक मध्येबाट जम्मा १७.३० प्रतिसत मात्र उत्तीर्ण भएका छन् । नयाँ जनशक्तिबाट भने दशहजार पाँचसय छत्तिस जना उत्तीर्ण भएका छन यो भनेको ८२.६० प्रतिसत हो ।
",education
"
﻿त्रिभुवन विश्वविद्यालय अन्तर्गत स्नातक तह तेस्रो वर्षका परीक्षा जेठ ३१ गतेबाट सञ्चालन हुने भएको छ । त्रिवि परीक्षा नियन्त्रण कार्यालयको सोमबार बसेको बैठकले परीक्षा जेठ ३१ गते शुरु गर्ने निर्णय गरेको हो । क्यालेन्डर मिचिने भएकाले तत्कालै परीक्षा सुरु गर्नु परेको परिक्षा नियन्त्रक केशव बाँस्तोलाले बताएका छन् । बाँस्तोलाका अनुसार शिक्षाशास्त्र, व्यवस्थापन, मानविकी, विज्ञान, कानुन संकायका करिब साढे दुई लाख परीक्षार्थीले फारम भरेका छन् । जेठ १४ गते शुरु हुने भनिएको परीक्षा बैशाख १२को भूकम्पका कारण स्थगीत भएको थियो ।

 
",education
"
﻿देशैभरका निजी शैक्षिक संस्थाहरुले एक महिनाको छात्रावास शूल्क र यातायात शूल्क नलिने भएका छन्। उनीहरूले वैशाख १२ गतेको महाभूकम्पपछि अहिलेसम्म अध्ययन अध्यापन कार्य नभएकाले पनि शूल्क मिनाहाको निर्णय गरिएको बताएका छन्। निजी शिक्षालय महासंघ (अपिन)को शुक्रबार बसेको बैठकले कलेज र विद्यालय दुवै तहमा लागू हुने गरी यस्तो निर्णय गरेको हिसानका उपाध्यक्ष रमेश शिलवालले जानकारी दिए। अपिनमा हिसान, प्याप्सन, एनप्याप्सन लगाएतका संगठनमा आवद्ध देशभरका झण्डै १३ हजार निजी शैक्षिक संस्थाहरु रहेको उनले बताए।
 

बैठकले भूकम्पका कारण वैशाख १२ गतेदेखि जेठ १६ गतेसम्म ३५ दिन पढाई नभएकाले त्यसलाई जाडो विदा, गर्मी विदा, परीक्षा विदा, पर्व विदा र आवश्यक परेमा शनिबारीय विदालाई समेत कटौती गरी ४५ दिनको पढाई पूर्ति गर्ने निर्णय पनि गरेको छ। आगामी २० गतेदेखि हुने कक्षा १२ र असार १ गतेदेखि हुने कक्षा ११ को परीक्षालाई व्यवस्थीत रूपले सञ्चालन गर्न आग्रह गर्दै पुर्ववत् अवस्थामा झै सहभागी हुन विद्यार्थीलाई अपिनले आग्रह गरेको छ । गएको १० गते देखि नै कलेजहरु संचालन गरेकाहरुलाई अपिनले धन्यवाद ज्ञापन गरेको उपाध्यक्ष शिलवालले बताए।
",education
"
﻿त्रिविअन्तर्गत चिकित्सकशास्त्र अध्ययन संस्थान (आइओएम)ले प्रोफिसियन्सी सर्टिफिकेट लेभल (पिसिएल) नर्सिङ तह यो वर्षदेखि खारेज गर्ने भएको छ। त्रिविका आंगिक क्याम्पसबाट पिसिएल तहको पढाइ हटाउने नीतिअनुरुप यसै वर्षदेखि आइओएम नर्सिङ कलेजमा पिसिएल नर्सिङ हटाइने भएको हो। आइओएमको गत आइतबार बसेको फ्याकल्टी बोर्डले यो शैक्षिक वर्षदेखि नै पिसिएल नर्सिङमा नयाँ भर्ना नलिने निर्णय गरेको छ। त्रिवि चिकित्साशास्त्र अध्ययन संस्थान विद्यापरिषदको ०६९ भदौ १४ गते बसेको १ सय ५८ औं बैठकले शैक्षिक वर्ष २०७२ र ०७३ देखि पिसिएल नर्सिङ कार्यक्रमलाई क्रमशः हटाउने निर्णय गरेको थियो। आइओएमले पहिलो चरणमा महाराजगन्जबाट पिसिएल नर्सिङ कार्यक्रम फेजआउट गर्ने र क्रमशः आंगिकको पनि खारेज गर्ने जनाइएको छ।

पिसिएल नर्सिङ कार्यक्रम सञ्चालन गर्ने त्रिविका पाँच आंगिक क्याम्पस छन्। तिनमा नर्सिङ क्याम्पस विराटनगर, नर्सिङ क्याम्पस वीरगन्ज र नर्सिङ क्याम्पस नेपालगन्ज र नर्सिङ क्याम्पस पोखरा छन्। अन्य चार कार्यक्रम पनि बिस्तारै फेजआउट गर्ने त्रिविले जनाएको छ। आइओएम अन्तर्गत ६१ जना छात्राले नर्सिङ पढ्ने अवसर पाउँदै आएका छन्। 

त्रिविले अन्य फ्याकल्टीमा यसअघि नै पिसिएल खारेज गरे पनि प्राविधिक विषयमा कम विकल्प भएको भन्दै खारेज गरेको थिएन। नेपालमा त्रिविका पाँच आंगिक क्याम्पसबाहेक प्राविधिक शिक्षा तथा व्यावसायिक तालिम परिषद (सिटिइभिटी) अन्तर्गत एक सय भन्दा बढी कलेजले पिसिएल नर्सिङ अध्ययन गराउँछन्।काठमाडौं  त्रिविअन्तर्गत चिकित्सकशास्त्र अध्ययन संस्थान (आइओएम)ले प्रोफिसियन्सी सर्टिफिकेट लेभल (पिसिएल) नर्सिङ तह यो वर्षदेखि खारेज गर्ने भएको छ।

त्रिविका आंगिक क्याम्पसबाट पिसिएल तहको पढाइ हटाउने नीतिअनुरुप यसै वर्षदेखि आइओएम नर्सिङ कलेजमा पिसिएल नर्सिङ हटाइने भएको हो। आइओएमको गत आइतबार बसेको फ्याकल्टी बोर्डले यो शैक्षिक वर्षदेखि नै पिसिएल नर्सिङमा नयाँ भर्ना नलिने निर्णय गरेको छ।
त्रिवि चिकित्साशास्त्र अध्ययन संस्थान विद्यापरिषदको ०६९ भदौ १४ गते बसेको १ सय ५८ औं बैठकले शैक्षिक वर्ष २०७२ र ०७३ देखि पिसिएल नर्सिङ कार्यक्रमलाई क्रमशः हटाउने निर्णय गरेको थियो। आइओएमले पहिलो चरणमा महाराजगन्जबाट पिसिएल नर्सिङ कार्यक्रम फेजआउट गर्ने र क्रमशः आंगिकको पनि खारेज गर्ने जनाइएको छ नगारिकमा खबर छ । पिसिएल नर्सिङ कार्यक्रम सञ्चालन गर्ने त्रिविका पाँच आंगिक क्याम्पस छन्। तिनमा नर्सिङ क्याम्पस विराटनगर, नर्सिङ क्याम्पस वीरगन्ज र नर्सिङ क्याम्पस नेपालगन्ज र नर्सिङ क्याम्पस पोखरा छन्। अन्य चार कार्यक्रम पनि बिस्तारै फेजआउट गर्ने त्रिविले जनाएको छ। आइओएम अन्तर्गत ६१ जना छात्राले नर्सिङ पढ्ने अवसर पाउँदै आएका छन्। 

त्रिविले अन्य फ्याकल्टीमा यसअघि नै पिसिएल खारेज गरे पनि प्राविधिक विषयमा कम विकल्प भएको भन्दै खारेज गरेको थिएन। नेपालमा त्रिविका पाँच आंगिक क्याम्पसबाहेक प्राविधिक शिक्षा तथा व्यावसायिक तालिम परिषद (सिटिइभिटी) अन्तर्गत एक सय भन्दा बढी कलेजले पिसिएल नर्सिङ अध्ययन गराउँछन्।

 
",education
"
﻿भूकम्पले भवन भत्काइदिएपछि अहिले लाखौं विद्यार्थी त्रिपाल कक्षामा विपत्तिका पीडा बाँडिरहेका छन् तर शिक्षामन्त्री चित्रलेखा यादव भने श्रीमान र छोराछोरी लिएर विदेश शयरमा मस्त छिन्।  विपदका बेला विदेश घुम्न नजान  प्रधानमन्त्री सुशील कोइरालाले पटकपटक दिएका निर्देशन अवज्ञा गर्दै उनी वैशाख १२ यता तीन देश घुमिसकेकी छन्। पछिल्लोपटक जेठ १८ गते मन्त्रालयसँग असम्बन्धित महिलासम्बन्धी कार्यक्रममा भाग लिन डेनमार्क पुगेकी उनी २४ गते मात्र फर्कँने नागरिक दैनिकमा खबर छ ।
पछिल्लो भ्रमणका लागि मन्त्री यादवले गत बिहीबारको मन्त्रिपरिषद बैठकमा प्रधानमन्त्री कोइरालासँग अनुमति मागेकी थिइन्।  प्रधानमन्त्रीले तपाईं यस्तो बेला नजानुस्, शिक्षाक्षेत्र लथालिंग छ, त्यसको व्यवस्थापनमा लाग्नुस् भन्नुभएको थियो,  बिहीबारको बैठकमा उपस्थित सामान्य प्रशासनमन्त्री लालबाबु पण्डितले नागरिकसँग भने,  उहाँ प्रधानमन्त्रीलाई फकाउन थाल्नुभयो। मलाई त जानुहुन्नजस्तो लागेको थियो तर विपदका बेला शिक्षाक्षेत्र लथालिंग छाडेर जानुभयो।  मन्त्री यादवको  अपरिहार्य भ्रमण  को जिम्मेवारी प्रधानमन्त्रीले लिनुपर्ने पण्डितले जिकिर गरे। वैशाख १२ को भूकम्पलगत्तै १३ गतेको मन्त्रिपरिषद बैठकमा प्रधानमन्त्री कोइरालाले विपदमा सहयोग हुने कार्यक्रमबाहेक अन्य कुनै पनि कार्यक्रममा विदेश नजान मन्त्रीहरुलाई निर्देशन दिएका थिए। असारसम्म विदेश नजान उनको विशेष निर्देशन थियो।
६ हजारभन्दा बढी विद्यालय ध्वस्त भएको र हजारौं विद्यार्थीको पढाइ बिथोलिएको समयमा उनी आफूसँग असम्बन्धित कार्यक्रममा भाग लिन कहिले श्रीमान, कहिले छोरी त कहिले छोरालाई लिएर घुमिरहेकी छिन्। मन्त्री यादव वैशाख १२ को भूकम्पपछि पहिले कोरिया, त्यसपछि चीन र अहिले डेनमार्क पुगेकी हुन्।
 शैक्षिक वातावरण सामान्य पार्ने चुनौती रहेका बेला उहाँ परिवारका कुनै न कुनै एक सदस्य लिएर विदेश भ्रमण गरिरहनुभएको छ , शिक्षा मन्त्रालय स्रोतले नागरिकसँग भन्यो,  नजाँदा पनि हुने कार्यक्रममा उहाँ गइरहनुभएको छ। 

 
",education
"
﻿वैशाख १२ गतेको महाभूकम्प र त्यसपछिका परकम्पनका कारण सुरक्षित आवासको खोजीमा काठमाडौं छोडेर गएका धेरै परिवारलाई काठमाडौं फर्किने बाटोमा डरको तगारो लगाइदियो।  काठमाडौंमा जेनतेन  जीवन गुजारा गर्दै आएका न्यून आयका कतिपय परिवारका लागि त भूकम्पको जोखिम नै काठमाडौंप्रति विकर्षणको कारण बनेको छ। भूकम्पकै कारण कतिपयको रोजीरोटी गुमेको छ। त्यही कारण अभिभावकको बाससँगै हजारौं बालबालिकाको पढाइ पनि काठमाडौंबाट तराई र पहाडाका गाउँतिर सरेको छ।
 

निजी तथा आवासीय विद्यालय अर्गनाइजेशन नेपाल (प्याब्सन)का  अनुसार &#39;भूकम्पपछि खासगरी तराई फर्किएका १५ प्रतिशत विद्यार्थी अझै विद्यालय नफर्किएको र  भूकम्पपछि उपत्यकाका विद्यालयमा कम्तिमा ५ देखि बढीमा ४० प्रतिशत विद्यार्थी अझै अनुपस्थित छन्। प्याब्सन अध्यक्ष केसीले विशेष परिस्थितिमा भूकम्पपीडित विद्यार्थीलाई कक्षा १० मै पनि ट्रान्सफर गर्न दिने सरकारी नीतिलाई आफूहरुले सहयोग पुर्याथउने बताए। &#39;यस्तो विपत्ती सधैं हुँदैन,&#39; उनले भने, &#39;साँच्चै अप्ठ्यारो पर्ने विद्यार्थीलाई हामीले ट्रान्सफर हुन सघाउँछौं, अझै १०-१५ दिन हेर्छौं, त्यसपछि पनि भर्ना हुन नआउने विद्यार्थीलाई ट्रास्फर हुन सहयोग गर्छौं।&#39;

शिक्षा विभागका निर्देशक खगेन्द्रप्रसाद नेपालले बालबालिकका पढाइ अभिभावकको पेसा, व्यवसाय र रोजीरोटीसँग प्रत्यक्ष गाँसिएको हुने बताए। &#39;भूकम्पका कारण काठमाडौंका कतिपय अभिभावकले रोजगारी वा रोजीरोटी नै गुमाउनुपरेको अवस्था छ,&#39; उनले भने। त्यस्ता अभिभावकलाई आफ्ना बालबालिका आफूले चाहेको ठाउँमा पढाउन सरकारले सघाउनुपर्छ भन्ने मान्यता सबैको बताए ।

 
",education
"
﻿जिल्ला शिक्षा कार्यालयले गत साता त्रिपुरेश्वरस्थित विश्व निकेतन उच्च माविको एउटा भवन असुरक्षित रहेको भन्दै रातो स्टिकर टाँसेको थियो । बुधबार विद्यालय पुग्ने विद्यार्थीले उक्त स्टिकर देखेनन् । किन रातो लगाइउो, कसले हटायो भन्नेमा शिक्षक र विद्यार्थी नै अन्यौलमा परे । स्वयमसेवकले रातो चिन्ह लगाए, पछि इन्जिनियरलाई देखाउदा मर्मतसम्भार गरेर कक्षा चलाउन मिल्छ भनेपछि हटायौं, विद्यालयका प्रधानाध्यापक निर्मल गिरीले तर्क गरे ।
",education
"
﻿ सुन्दा अचम्म लग्न सक्छ तर पूर्व सभासद् शान्ता चौधरी उच्च मावि डाँडा गाउँमा कक्षा ८ मा भर्ना भएकी छन्। पढ्ने चाहनालाई उमेरले रोक्दैन भन्दै उनी स्कुल भर्ना भएकी हुन्। चौधरी पूर्व कम्लहरीसमेत हुन्। पैँतीस वर्षीया शान्ताका श्रीमान् वैदेशिक रोजगारका सिलसिलामा खाडी मुलुकमा छन्। उनका दुई छोराछोरीमध्ये छोरा कक्षा ९ मा र छोरी कक्षा ७ मा काठमाडौंमा एक निजी विद्यालयमा अध्ययनरत छन्। चौधरी नेकपा (एमाले) का नेतासमेत हुन्। उनले पहिलो संविधानसभामा एमालेबाट सभासद् बन्नु भएपछि प्राकृतिक स्रोत व्यवस्थापन समितिका संयोजक रहनुभएको थियो। उनले  कम्लहरीदेखि सभासद्सम्म भन्ने पुस्तक प्रकाशन गरेर राष्ट्रिय पुरस्कारसमेत प्राप्त गरिसकेकी छन्।
",education
"
﻿उमेरले झन्डै ३० वर्ष पुग्नै लागिन बेलच्पुरा कठायत । सानो छँदा भेडाबाख्राको गोठालो र बुझ्ने हुँदा घरको चुलोचौकोमै उमेर बिताएकी बर्दिया नेउलापुर-५ की बेलच्पुराको दैनिकी हिजोआज भने फेरिएको छ । पहिले एकाबिहानै गाई-भैसीको सोत्तर स्याहार्न गोठमा जाने गरेकी उनी हिजोआज भने बिहानै कापीकलम बोकेर छोरीहरुलाई डोहोर्& याउँदै स्कुल पुग्छिन् ।

तीन सन्तानकी आमा बेलच्पुरा अहिले स्थानीय त्रिभुवन उच्च मावि भुरीगाउँमा कक्षा ४ मा भर्ना भएकी छन् । पढ्ने इच्छा भए उमेरले छेक्दैन भन्ने कुरालाई प्रमाणित गर्दै उनी अध्ययन गरिरहेकी छन् । उनका तीन छोरीमध्ये दुई छोरी त्यही विद्यालयमा पढ्छन् । जेठीलाई भने बोडिङ स्कुलमा भर्ना भएकी छि  । तीन वर्षअघि उनी गाउँकै एक प्राथमिक विद्यालयमा जेठी छोरीसँगै कक्षा १ मा भर्ना भएकी थिइन् । सामान्यतया प्राथमिक तह अध्ययन गर्ने उमेर १० वर्षसम्म हो । तर, उमेर तीन दशक पुग्दा पनि स्कुलमै गएर प्राथमिक तह पूरा गर्ने उनको यो अठोटलाई सबैले स्याबासी दिएका छन् ।

 
",education
"
﻿गत चैतमा सम्पन्न ०७१ सालको एलएलसी परीक्षामा झण्डै १७ हजार अयोग्य परीक्षार्थी सहभागी भएको पाइएको छ । परीक्षा नियन्त्रक विष्णुबहादुर द्वारेका अनुसार पौने ६ लाख परीक्षार्थी मध्ये करिब १७ हजार परीक्षार्थी अयोग्य पाइएका हुन् । ७५ प्रतिशत हाजिरी नपुगेका र परीक्षा फारम भरेर परीक्षामा अनुपपस्थित भएकालाई परीक्षा नियन्त्रण कार्यालयले अयोग्यको सूचीमा राखेको छ ।

पनिकाले हाजिरी नपुग्ने र अनुपस्थितको संख्यासमेत यकिन गर्न लागेको छ । त्यसैगरी एक हजार पाँच सय परीक्षार्थी निस्काशितमा परेका नयाँ पत्रिकामा खबर छ । २०७१ सालको एसएलसी परीक्षामा सहभागी हुन नियमित र एक्जाम्टेड गरी पाँच लाख ७४ हजार ६ सय ८५ विद्यार्थीले आवेदन फारम भरेका थिए । तीमध्ये १७ हजार अयोग्य पाइएका हुन् ।

एसएलसीमा नियमिततर्फ चार लाख २६ हजार दुई सय १४ र एक्जाम्टेडतर्फ एक लाख ४५ हजार एक सउय ८३ परीक्षार्थी थिए । पहिलो पटकको प्राविधिक एसएलसीतर्फ तीन हजार दुई सय ८८ जना परीक्षार्थी छन् । कुल पाँच लाख ७४ हजार ६ सय ८५ विद्यार्थी परीक्षामा सहभागी भएका थिए ।
",education
"
﻿ परीक्षा नियन्त्रण कार्यालय सानोठिमी भक्तपुरले गत चैतमा लिएको एसएलसी परीक्षाको नतिजा असार पहिलो साता प्रकाशन गर्ने तयारी गरेको छ। परीक्षा नियन्त्रक विष्णुबहादुर द्वारेका अनुसार नतिजा प्रकासनको अन्तिम तयारी भइरहेको छ। ५ लाख ७४ हजार ६ सय ८५ परीक्षार्थीको उत्तरपुस्तिका देशभरिका ६४ परीक्षा केन्द्रबाट परीक्षण भई केन्द्रमा पुगिसकेको उनले जानकारी दिएका छन्।

विद्यार्थीको मार्क इन्ट्री गर्ने काम भइरहेको  र नतिजा प्रकाशनको गोप्य काम पनि अन्तिम चरणमा पुगेको बतायिएको छ ।  यस वर्ष नतिजा प्रकाशनमा त्रुटि कम गर्न विद्यार्थीको विषय, जन्ममिति र प्राक्टिकल विषयको नम्बर इन्ट्री गर्दा विशेष ख्याल पुर्यातएको र  साधारण शिक्षाका परीक्षार्थीको नतिजा यस वर्ष नम्बर प्रणालीमै प्रकाशन हुने नागरिक दैनिकमा खबर छ।  

यस वर्ष पहिलोपटक प्राविधिक विषयतर्फका विद्यार्थी पनि एसएलसीमा सहभागी भएका छन्। प्राविधिक शिक्षा लागू भएका ९९ विद्यालयबाट ३ हजार २ सय ८८ जनाले परीक्षा दिएका छन्। यस  वर्ष प्राविधिकतर्फका ३ हजार २ सय ८८ परीक्षार्थीको नतिजा उनीहरुको क्षमताअनुसार अक्षरांशमा प्रकाशित हुनेछ। यो प्रणालीमा ९० १०० अंक प्राप्त गर्नेलाई ए प्लस, ८० ८९ अंक प्राप्त गर्नेलाई ए, ६० ६९ अंक प्राप्त गर्नेलाई बी, ४० ५९ अंक प्राप्त गर्नेलाई सी र २० ३९ अंक प्राप्त गरेको विद्यार्थीको प्रमाणपत्रमा डि अक्षरले संकेत गरिएको हुन्छ। &#39;२५ ३९ अंक भन्दा मुनी प्राप्त गरेको विद्यार्थीको प्रमाणपत्रमा ई अक्षरले संकेत गरिने बतायिएको छ।
",education
"
﻿श्रावण ६ काठमाण्डौं । नेपाल शैक्षिक गणतान्त्रिक मञ्चले नेपाल सरकारसंग विगतमा पटक पटक गरेको सहमतिहरु कार्यन्वयन नगरेको र मञ्चको आन्दोलन प्रति नेपाल सरकारको शिक्षा मन्त्रालय उदासिन रहेको प्रति घोर भर्षना गर्दै उसले निम्न अनुसारको संघर्षको कार्यक्रमहरु घोषणा गरेको छ ।
१. २०७१ श्रावण ६ गते पत्रकार सम्मेलन गर्ने ।
२. श्रावण ७,८ र ९ गते सबै राजनीतिक दलहरुको कार्यालयमा अन्तरक्रिया गर्ने ।
३. श्रावण ११ गते देखि १६ गते सम्म जिल्ला स्तरमा छलफल अन्तरक्रिया गर्ने ।
४. श्रावण १८ गते देखि २० सम्म शिक्षा विभागमा २ घण्टे धर्ना कार्यक्रम गर्ने ।
५. श्रावण २१ गते देखि २३ गते सम्म शिक्षा विभागमा जुलुस प्रदर्शन र २ घण्टा काम रोक धर्ना गर्ने ।
 

 
",education
"
﻿एक महिनाको शिक्षण शुल्क मिनाहाको माग गर्दै विद्यार्थी संगठनहरुले आन्दोलनको घोषणा गरेका छन् । नेविसंघ, अनेरास्ववियु, अखिल क्रान्तिकारी लगायतका विद्यार्थी संगठनले शनिवार संयुक्त पत्रकार सम्मेलन मार्फत शैक्षिक हड्तालको समेत घोषणा गरेका हुन् । विद्यार्थी संगठनहरुले भूकम्पपछि पठन पाठन नभएको एक महिनाको अवधिको शुल्क नलिन निजी शिक्षण संस्थालाई आग्रह गर्दै आएका छन् ।


साथै भूकम्पमा अभिभावक गुमाएका बालवालिकालाई आवासीय सुबिधा सहित निःशुल्क शिक्षा दिनुपर्ने माग गरेका छन् । आन्दोलनको चरणबद्ध कार्यक्रम घोषणा गरेका विद्यार्थी संगठनहरुले माग पूरा नभए शैक्षिक हड्ताल गर्ने चेतावनी दिएका छन् । पत्रकार सम्मेलनमा अनेरास्ववियुका अध्यक्ष किशोर मल्ल, नेविसंघका अध्यक्ष रन्जित कर्ण, अखिल क्रान्तिकारीका अध्यक्ष रमेश मल्ल लगायत उपस्थित थिए । निजी शिक्षण संस्थाहरुले भने आधा महिनाको शूल्क मिनाह गर्न सकिने बताउँदै आएका छन् ।
",education
"
﻿भूकम्पपछि एक महिनासम्म सबै शैक्षिक संस्थामा पठनपाठन पूर्ण रूपमा बन्द भए पनि राजधानीका केही निजी विद्यालयले त्यस अवधिको शिक्षण शुल्कसँगै यातायात र अतिरिक्त क्रियाकलाप शुल्क पनि असुल्न थालेका छन्। अन्नपूर्ण पाेस्ट दैनिकमा समाचार छ । उनीहरूले बन्दका बेलाको बिल विद्यार्थीमार्फत अभिभावकलाई पठाएका छन्। बन्दका बेला विद्यार्थी स्कुल गएनन् तर बिलमा यातायात र अतिरिक्त क्रियाकलाप शुल्क पनि राखेर पठाइएको छ। सामान्य नैतिकतालाई समेत ध्यानमा नराखी विद्यालयले पैसामात्र असुल्न खोजेको भन्दै अभिभावक आक्रोशित छन्।

 
बानेश्वरस्थित मिल्सबेरी स्कुलले जेठ २४ को मितिमा पठाएको बिलमा वैशाख महिनामा पढाइ नभए पनि यातायात शुल्कका नाममा तीन हजार रुपैयाँ राखिएको छ। मिल्सबेरी महँगो शुल्क लिने स्कुलका रूपमा परिचित छ।
",education
"
﻿परीक्षा नियन्त्रण कार्यालय सानोठिमीले  २०७१ को प्रवेशिका परीक्षाको नतिजा अाज सार्वजनिक गर्ने भएको छ ।  परीक्षा नियन्त्रक विष्णुबहादुर द्वारेले परीक्षाफल सार्वजनिक गर्न बिहान ११ बजे बोर्ड बैठक आह्वान गरिएको जानकारी दिए । गत वर्ष जेठ ३० गते नतिजा सार्वजनिक भए पनि यसवर्ष भूकम्पले कार्यालय भवनमा क्षति पुर्& याएका  कारण केही दिन ढिलो हुने भएको हो । परीक्षाफल प्रकाशन गर्ने अन्तिम तयारी गरिएको बताउँदै परीक्षा नियन्त्रक द्वारेले बोर्ड बैठक सकिएपछि अन्तिम रुजु गरेर अपराह्न ५ः०० बजेसम्म परीक्षाफल सार्वजनिक गरिने बताए ।
 
यस वर्षदेखि सुरु भएको प्राविधिकतर्फको प्रवेशिका परीक्षाको नतिजा भने एक साता ढिलो हुने र श्रेणीकरण पद्धतिबाट हुने बताउँदै परीक्षा नियन्त्रक द्वारेले भने  & ५ बजेसम्म एसएलसी परीक्षाको नतिजा सार्वजनिक गर्नेछाै, त्यसको एक सातापछि मात्रै प्राविधिक एसएलसीको नतिजा सार्वजनिक हुनेछ ।& 
 
यस वर्षको नियमित परीक्षामा पाँच लाख ७४ हजार ६८५, पुनःपरीक्षातर्फ एक लाख ४५ हजार १८३ तथा प्राविधिकतर्फ तीन हजार दुई सय ८८ छन् । परीक्षा गत वर्ष चैत ५ देखि १३ गतेसम्म सञ्चालन भएको थियो । 
",education
"
﻿परीक्षा नियन्त्रण कार्यालय सानोठिमीले २०७१ सालको एसएलसी परीक्षाको नतिजा सार्वजनिक गरेको छ । परीक्षामा ४७ दशमलव ४३ प्रतिशत विद्यार्थी मात्र पास भएका छन् ।

कार्यालयका अनुसार नियमिततर्फ १ लाख ९२ हजार २ सय ६७ जना पास भएका छन् । २१ हजार २ सय ४७ जना विशिष्ट श्रेणीमा, ९० हजार १ सय ७६ जना प्रथम श्रेणीमा ७६ हजार ४ सय ८२ द्धितिय श्रेणीमा तथा ४ हजार ३ सय ६२ जना तृतीय श्रेणीमा उत्तीर्ण भएका छन् ।

गएको वर्ष जेठ ३० गते नतिजा सार्वजनिक भए पनि यसवर्ष भूकम्पले कार्यालय भवनमा क्षति पुर्& याएका कारण केही दिन  ढिलो भएको हो । प्राविधिकतर्फको प्रवेशिका परीक्षाको नतिजा भने एक हप्ता ढिलो हुने भएको छ ।

परीक्षा नियन्त्रण कार्यलय सानोठिमीका परीक्षा नियन्त्रक विष्णुबहादुर द्वारेका अनुसार विभिन्न नम्बरमा एसएमएस पठाएर, शिक्षा मन्त्रालय, विभाग र परीक्षा नियन्त्रण कार्यलयको वेवसाइटसँगै अरु धेरै वेवसाइटमा पनि परीक्षाफल हेर्न सकिनेछ । विद्यार्थीलाई सहज होस् भनेर यो व्यवस्था गरिएको उहाँले बताउनुभयो ।

परीक्षा नियन्त्रक द्वारेका अनुसार इन्टरनेटको पहुँच नभएकाले एसएमएस गरेर पनि परीक्षाफल थाहा पाउन सक्नेछन् । त्यसको लागि लेखेर एक स्पेस दिएपछि सिम्वल नम्बर लेखेर ५५६६ मा एसएमएस गर्न सकिन्छ ।
",education
"
﻿एसएलसी परीक्षामा जिल्लाकै उत्कृष्ठ नतिजा ल्याउन सफल भएको भन्दै एक निजी बिद्यालयको आयोजनामा शनिवार सदरमुकाम धादिङबेसीको सडकमा पञ्चेवाजाका साथमा नाचगान सहितको खुसीयाली भईरहँदा धादिङ जिल्ला अस्पताल परिसरमा मैदीका वासिन्दा आंसुको भेलमा डुविरहेका थिए।
 
समय एउटै थियो, सन्दर्भ पनि एउटै तर परिणाम फरक थियो। एसएलसी परीक्षामा आफ्ना बिद्यार्थीले जिल्लामै सर्वोत्कृष्ट नम्बर ल्याएको भन्दै धादिङ वोर्डिङ स्कुलले पञ्चैवाजा वजाएर नाचगान र अविर जात्रा सहितको टोली जिल्ला अस्पताल अघि पुग्दा  एसएलसीमा फेल भएका कारण आत्महत्या गर्न पुगेका मैदीका १७ बर्षिय सुनिल भारतीको शव अस्पतालको शव गृहमा शल्य परीक्षण भईरहेको थियो।
 
आफन्तहरु अस्पतालको परिसरमा शोकाकुल देखिन्थे। धादिङ बोर्डिङका छात्र सन्देश भट्ट र जुनु श्रेष्ठले ७ सय ३९ (९२.३८ प्रतिशत) वराबर अंक ल्याएर जिल्लाकै सर्वोत्कृष्ठ वन्न सफल भएको भन्दै बिद्यालयले शनिवार धादिङबेसीमा पञ्चैवाजा वजाएर खुसीयाली मनाएको थियो।
 
एसएलसी परीक्षामा एक विषय लागेको जानकारी पाएपछि निराश वन्न पुगेका धादिङको मैदी गाविस वडा नम्बर ८ देविस्थानका १७ बर्षिय सुनील भारतीेले शुक्रवार सांझ आत्महत्या गरेका हुन। मैदीको ठूलो चौर माध्यमिक विद्यालयबाट एसएलसी दिएका भारती एसएलसीको रिजल्ट थाहापाएपछि  निराश देखिएको र आत्महत्या गरेको अवस्थामा भेटिएको आफन्तहरुले वताए।  
 
पढाईमा जेहेन्दार मानिएका भारती ऐच्छिक गणित विषयमा फेल भएको बिद्यालयले जनाएको छ। उनि फेल हुनेखालका बिद्यार्थी थिइनन्  , मेहनत अनुसारको परिणाम नआएकोमा हामी पनि आश्चर्यमा परेका थियौं, पुर्नयोग गर्न पनि सकिन्थ्यो उनले त आत्महत्यानै गरिसकेछन। आफूले पढाएको बिद्यार्थीले आत्महत्या गरेको खबरदेख्नुपर्दा निकै दुःख लागेको एक शिक्षकले वताए।

यस्तै तनहुँमा पनि  एसएलसी परीक्षामा अनुत्तीर्ण भएपछि  एक छात्राले शनिबार आत्महत्या गरेकी छिन् । जिल्ला प्रहरी कार्यालय तनहुँले दिएको जानकारीअनुसार भानु गाविस वडा नं २ निवासी १७ वर्षीया मनिषा पाण्डेले आत्महत्या गरेकी हुन् । मृतक पाण्डे संस्कृत माध्यमिक विद्यालय चुदीबाट एसएलसी परीक्षामा सहभागी भएकी थिइन् । उनले आफ्नै घरमा सलको पासो लगाई आत्महत्या गरेकी हुन् । यस विषयमा थप अनुसन्धान भइरहेको प्रहरीले जनाएको छ ।

 
",education
"
﻿त्रिभुवन विश्वविद्यालय परीक्षा नियन्त्रण कार्यालय बल्खुद्वारा २०७१ साल मङ्सिर/पुस महिनामा सञ्चालित मानविकी तथा सामाजिक शास्त्र सङ्कायतर्फ स्नातकोत्तर तह (एमए) प्रथम वर्ष (२०७०) को राजनीतिशास्त्र विषयको परीक्षाको परीक्षाफल प्रकाशन गरिएको छ । केन्द्रीय परीक्षा सञ्चालक समितिको निर्णयानुसार उक्त परीक्षाको परीक्षाफल प्रकाशन गरिएको परीक्षा नियन्त्रण कार्यालयले आज प्रकाशित विज्ञप्तिमा जनाएको छ ।
",education
"
﻿एसएलसी परीक्षाफल प्रकाशित भएलगत्तै निजी उच्च माविमा उत्कृष्टताको लहर चल्दै प्रचार गर्न थालपछि उच्च माध्यामिक शिक्षा परिषदले मनपरी उत्कृष्ट घोषणा गर्ने कार्य रोक्ने भएको छ । उच्च माध्यामिक शिक्षा परिषद्का  उपाध्यक्ष चैतन्य शर्माले परिषद्को स्वीकृतिबिना कुनै पनि निकायले उत्कृष्ट उमावि घोषणा गर्न नमिल्ने स्पष्ट पार्दै त्यसलाई तत्काल रोक लगाइने बताए ।

केही उमाविबले आर्थिक चलखेलको भरमा आफ्नो उमाविलाई उत्कृष्टको कोटीमा परेको प्रचार गर्दै धमाधम विद्यार्थी भर्ना गर्ने प्रवृत्ति बढ्न थालेपछि परिषदको ध्यानाकर्षण भएको जनाउदै परिषदको स्वीकृतिबेगर उत्कृष्ट घोषणा गर्न रोक लगाउने भएको छ । परिषदका सदस्यसचिव नारायण कोइरालाले परिषदले कसैलाई पनि उत्कृष्ट उमावि भनी घोषणा नगरेको अवस्थामा एकलौटी रुपमा स्वघोषित उत्कृष्टताको प्रचार गर्नेमाथि कारबाही गरिने बताए ।
 
",education
"
﻿उच्च माविले कक्षा ११ मा भर्ना हुने विद्यार्थीसँग फाराम शुल्क २५ रुपैयाँ मात्रै लिन पाउने भएका छन् । कतिपय उच्च माविले जथाभावी धेरै शुल्क लिएको पाइएपछि उच्च माध्यमिक शिक्षा परिषदले २५ रुपैयाँ मात्रै शुल्क लिन पाउने नियम बनाएको हो । परिषदले मंगलबार सूचना निकालेर प्रवेश परीक्षा शुल्क भने एक सय रुपैयाँ तय गरिएको जनाएको छ । परिषदले बढी शुल्क नलिन उच्च माविलाई सूचित गरेको छ । बढी शुल्क लिएको पाइएमा कारबाही गर्ने चेतावनी समेत सूचनमा उल्लेख गरिएको छ । यस्तै विद्यार्थी तथा अभिभावकलाई पनि तोकेको भन्दा बढी शुल्क नतिर्न र शुल्क बुझाएको रसिद अनिवार्य रुपमा लिन आग्रह गरेको छ । 
",education
"
﻿उच्च माध्यमिक शिक्षा परिषदले ७२ उच्च मावि खारेज गरेको छ। कक्षा ११ र १२ को अध्ययन अध्यापन गराउने अनुमति पाएका उच्च माविहरुलाई कक्षा ११ का विद्यार्थी भर्ना नगर्न र नगराउनसमेत भनिएको छ। उच्च माध्यमिक शिक्षा नियमावली २०५२ को नियम ७ र सम्बन्धनसम्बन्धी विनियम २०५५ को विनियम ६.१ बमोजिम आउँदो साउन १ गतेदेखि लागू हुने गरी सम्बन्धन खारेज गर्न लागिएको उच्च माध्यमिक शिक्षा परिषदकी प्रवक्ता हिरा आचार्यले भनिन्। 

कक्षा सन्चालन गर्न भनेर अनुमति लिएपनि २-३ बर्षदेखि कक्षा सन्चालन नगरेका उच्च माविको संख्या देशभरमा ७२ वटा छन्। तिनिहरुलाई स्पष्टिकरण पेश गर्न १५ दिनको समयसीमा दिएको बताइन्। यदि चित्तबुझ्दो जवाफ नआए उक्त उच्च माविहरू स्वतः खारेज हुने उनले सेतोपाटीलाई बताइन्। सम्बन्धन खारेज हुनेमा काठमाडौंका सबैभन्दा बढी १७ उच्च मावी छन्। यस्तै ललितपुरका १०, मोरङका ६, मकवानपुर र चितवनका ४-४ तथा झापाका ३ उच्च मावि छन्। 



यस्तै भक्तपुर, धनुषा, नवलपरासी र तनहुँका २-२, वटा तथा इलाम, सर्लाही, दोलखा, काभ्रेपलाञ्चोक, पर्सा, बारा, उदयपुर, सिरहा, स्याङ्जा, लम्जुङ, कपिलवस्तु, रुपन्देही, प्यूठान, रुकुम, बाँके, बर्दिया, सुर्खेत र कैलाली जिल्लाका १-१ वटा उच्च माविको सम्बन्धन खारेज भएको छ । खारेज हुनेमध्ये सामुदायिक विद्यालयको उच्चमावि २, क्याम्पस १७, निजी ४७, संस्थागत २ र दश जोड दुई मात्रै सञ्चालन गर्ने भनेर अनुमति लिएका २ वटा रहेको उच्चमाध्यमिक शिक्षा परिषदले जनाएको छ।
",education
"
﻿०७१ को एसएलसी परीक्षामा एक दर्जनभन्दा बढी विषयमा शतप्रतिशत विद्यार्थी उत्तीर्ण भएका छन् । परीक्षा नियन्त्रण कार्यालयले सञ्चालन गरेको ऐच्छिक १३ विषयमा कुनै पनि विद्यार्थी अनुत्तीर्ण भएका छैनन् । सामान्यतस् थोरै परीक्षार्थी भएका विषयमा सबै उत्तीर्ण भएका छन् । न्याय, फलित ज्योतिष, तिब्बेतियन, नेवारी, सामवेद, नीतिशास्त्र, वेद, गृहविज्ञान, औद्योगिक शिक्षा, खाद्य विज्ञान, निडल वर्क, सिभिस र म्युजिक विषयमा शतप्रतिशत विद्यार्थी उत्तीर्ण भएका छन् । अनिवार्य विषयमा परीक्षार्थी संख्या धेरै छ । सबैभन्दा बढी अनिवार्य गणित र सामाजिक अध्ययन विषयमा चार लाख पाँच हजार तीन सय ३८ परीक्षार्थी सहभागी थिए ।

अनिवार्य गणितमा दुई लाख ४१ हजार तीन सय ५९ र सामाजिक अध्ययनमा तीन लाख तीन हजार सात सय ९८ परीक्षार्थी उत्तीर्ण भएका छन् । अनिवार्य नेपालीमा चार लाख पाँच हजार तीन सय २५ सहभागी भएकामा तीन लाख ५० हजार आठ सय ४७ उत्तीर्ण भएका छन् । अनिवार्य अंग्रेजीमा चार लाख पाँच हजार दुई सय ६४ परीक्षार्थी सहभागी भएकामा दुई लाख ८९ हजार तीन सय ४३ उत्तीर्ण भएका छन् । आजको नयाँ पत्रिकामा समाचार छ ।

 
",education
"
﻿श्रावण ९, भक्तपुर । ग्ल्याड स्टोन एकेडेमी, मध्यपुर ठिमी, भक्तपुरको फाउन्डर प्रिन्सिपल बिनोद कोईरालाले शैक्षिक क्षेत्र भक्तपुरमा राज्यको हेर्ने निकायले, राज्यको शिक्षाको मूल उदेश्य पूरा गर्न कसले के गरिरहेको छ ? सही तरिकाले हेर्नु पर्ने र कडा मेहनत गरी सही परिणाम निकाल्नेहरुलाई उचित मुल्याङकन गरिनु पर्ने बताउनु भएको छ । राज्यले प्रदान गर्ने प्याकेजहरु उचित ठाउँमा प्रदान गरिनु पर्छ र हौसला बढाउनु पर्छ । यसको अभाव रहेको बताउनु भएको छ । यस स्कुलले गत वर्ष महिला तर्फ बोर्ड फस्ट र यस बर्ष समग्रमा बोर्ड सेकेण्ड भएको पनि उहाँले बताउनु भयो । यो प्रक्रियालाई क्रम भंग हैन श्रृङखलामा अगाडि बढाउने पनि उहाँको दाबी छ ।
",education
"
﻿नौ महिनादेखि पठनपाठन ठप्प रहेको जानकी मेडिकल कलेजका विद्यार्थीहरू आफ्नो पढाइ सुचारु गराउन माग गर्दै हाल राजधानीको विभिन्न निकाय धाउँदै छन् । उनीहरू शिक्षा मन्त्रालय, चिकित्साशास्त्र अध्ययन संस्थान, चिकित्सक संघ, मेडिकल काउन्सिललगायतका निकायमा पुगेर अध्ययन सुचारु गर्न दबाब दिइरहेका छन् ।  नौ महिनादेखि कलेज बन्द छ, कर्मचारीलाई तलब दिइएको छैन, उपकरण छैन, सेयर होल्डरबीचको विवादले हाम्रो करिअर नै समाप्त हुन लागेको छ,  एमबीबीएस चौथो वर्षका विद्यार्थी सुमन झाले भने,  राजधानीमा आएर विभिन्न निकायमा आफ्नो समस्या राखे पनि हालसम्म सुनुवाइ भएको छैन । 
 
पठनपाठन बन्दले तीन सय ७० विद्यार्थी प्रभावित भएको उल्लेख गर्दै झा यसमध्ये करिब ७० प्रतिशत नेपाली र ३० प्रतिशत भारतीय विद्यार्थी रहेको बताउँछन् ।  जानकी मेडिकल कलेज, हस्पिटल बन्द छ, शिक्षक छैनन्, पढाइ लेखाइ केही छैन । 
",education
"
﻿ नोबेल मेडिकल कलेजमा एक सातादेखि आन्दोलन गरिरहेका २० प्रशिक्षार्थीलाई प्रहरीले आज पक्राउ गरेको छ ।  जिल्ला प्रहरी कार्यालय मोरङका प्रहरी नायब उपरीक्षक प्रभुप्रसाद ढकालका अनुसार २० जना आन्दोलकारी विद्यार्थीलाई पक्राउ गरी जिल्ला प्रहरी कार्यालयमा राखिएको छ । एमबिबिएसका प्रशिक्षार्थी विद्यार्थीलाई न्यूनतम तलब र धरौटी फिर्तासमेत नदिएपछि उनीहरु आन्दोलनमा उत्रिएका हुन् ।
 
विद्यार्थीले अस्पतालको इमर्जेन्सी सेवा, ओपिडी सेवा बन्द गर्न खोजेको र प्रहरीमाथि नै आइलागेको भन्दै उनीहरुलाई पक्राउ गरिएको प्रहरी नायब उपरीक्षक ढकालले बताए।  तर विद्यार्थीले भने कलेजका सञ्चालकको पछि लागेर प्रहरीले पक्राउ गरेको आरोप लगाएका छन् । केही दिनदेखि आन्दोलनरत विद्यार्थीले माग सुनुवाइ नभएको भन्दै शुक्रबारदेखि ओपिडी सेवा बन्द गर्न लागेका थिए ।
",education
"
﻿प्रविधिक विषयमा एसएलसी दिने परीक्षार्थीको परीक्षाफल आइतबार प्रकाशित हुने भएको छ । नतिजा प्रकाशनको अन्तिम तयारी पूरा भएको र आजै नतिजा प्रकाशन गरिने परीक्षा नियन्त्रक विष्णुबहादुर द्वारेले जानकारी दिए । परीक्षा नियन्त्रण कार्यालयले पहिलो पटक २०७१ मा प्राविधिक विषयको एसएलसी परीक्षा सञ्चालन गरेको थियो । उक्त नतिजा ग्रेटिङ प्रणाली अनुसार सार्वजनिक हुनेछ । विद्यार्थीहरुले उनीहरुले पाएको अंकका आधारमा  ए  देखि  इ  सम्मको ग्रेड पाउनेछन् ।

परीक्षार्थीहरु मध्ये ९० प्रतिशतभन्दा बढी अंक ल्याउने विद्यार्थीले  ए प्लस  ग्रेड पाउनेछन् । त्यस्तै ८० देखि ८९ प्रतिशत ल्याउने परीक्षार्थीले  ए  ग्रेड पाउने छन् । ६० देखि ७९ प्रतिशत अंक ल्याउनेले  बी  ग्रेड, ४० देखि ५९ प्रतिशत अंक ल्याउनेले  सी  ग्रेड, २५ देखि ३९ प्रतिशतसम्म अंक ल्याउनेले  डी  ग्रेड र २५ भन्दा कम प्रतिशतको अंक ल्याउनेले  ई  ग्रेड पाउने परीक्षा नियन्त्रण कार्यालयले निर्णय गरेको छ । सामान्य विषयमा एसएलसी दिने परीक्षार्थीहरुको भने गत असार चार गते नतिजा प्रकाशन भएको थियो ।
",education
"
﻿अनेरास्ववियुले पोखरा विश्वविद्यालय विज्ञान तथा प्रविधि संकायका डिन डा. गोविन्दप्रसाद लामिछानेलाई विश्वविद्यालय केन्द्रीय कार्यालयको शौचालयमा थुनेका छन्। सोमबार दिउँसो अनेरास्ववियु समर्थित कार्यकर्ताहरुले केन्द्रीय कार्यालयमा पुगेर डिनलाई १५ मिनेटसम्म शौचालयमा थुनेका हुन्।
 
डिनलाई थुनेपछि विद्यार्थीहरुले विश्वविद्यालय केन्द्रीय कार्यालयमा नाराबाजी गर्दै केही बेर तोडफोड पनि गरेका थिए। तोडफोडबाट केही सिसा, ढोका, फिल्टर, टेबल लगायतमा क्षति भएको छ। तोडफोड लगत्तै विश्वविद्यालयमा प्रहरी पुगेपछि आन्दोलनकारीहरु तितरबितर भएका थिए। प्रहरी पुगेपछि डिन लामिछानेलाई शौचालयबाट बाहिर निकालिएको थियो।
 
विश्वविद्यालयको केन्द्रीय क्याम्पस स्कुल अफ हेल्थ एण्ड एलाइड साइन्सेसमा अनियमित तबरले विद्यार्थी ट्रान्सफर गरेकाले यो कदम उठाउनु परेको अनेरास्ववियु पोखरा विश्वविद्यालय, कास्कीका संयोजक नेशन शर्माले आरोप लगाए। विश्वविद्यालयका कानुनी सल्लाहकार फडिन्द्र कोइरालाको छोरीलाई नियम विपरित विषय ट्रान्सफर गराइएको शर्माले बताए।
 
उक्त कार्यको विरोधमा विगत दुई महिनादेखि अनेरास्ववियुले विश्वविद्यालयमा आन्दोलन गर्दै आइरहेको थियो। अघिल्लो हप्ता आन्दोलनकारीहरुले डिन कार्यालयलाई डिन निषेधित क्षेत्र घोषणा गर्दै डिनको कुर्सी विश्वविद्यालय केन्द्रीय कार्यालयको रेलिङ्गमा झुण्ड्याएका थिए।
 
सोमबार बिहान विश्वविद्यालय प्रशासनले प्रहरी लगाएर झुण्ड्याइएको उक्त कुर्सी झिकेपछि त्यसको बदलामा आन्दोलनकारीहरुले यो कदम लिएको अनुमान गरिएको छ। सोमबार दिनभर डिन कार्यालय वरपर प्रहरीहरु अलर्टमा बसे पनि विश्वविद्यालय केन्द्रीय कार्यालयमा यो घटना भएको हो। घटना पछि अहिले विश्वविद्यालयका पदाधिकारीहरुको बैठक बसिरहेकाले डिन डा. लामिछानेको प्रतिक्रिया लिन सकिएको छैन ।
",education
"
﻿छात्रवृत्ति तथा सांस्कृतिक कोटाबाट चीनमा अध्ययन सकेका एमबिबिएस विद्यार्थीलाई नेपालमा मेडिकल इन्टर्नसिप गर्न दिने सरकारको निर्णय तत्काल कार्यान्वयन नहुने भएको छ । नेपाल मेडिकल काउन्सिलले विदेशमा अध्ययन गरेका विद्यार्थीलाई स्वदेशमा इन्टर्नसिप गराउनु ऐनविपरीत हुने भन्दै विरोध जनाएपछि तत्काल कार्यान्वयन नहुने भएको नयाँ पत्रिकामा खबर छ ।

यसअघि नेपाल सरकारको छात्रवृत्तिमा चीन गई एमविविएस पढेका ६ जना र केही सांस्कृतिक कोटामा अध्ययन सकेका विद्यार्थीले आफूहरुलाई स्वदेशमै एक वर्ष इन्टर्नसिपको मौका मिलाइदिन सरकारसँग माग गरेका थिए । सो आग्रहअनुसार तीन महिनाअघि बसेको मन्त्रिपरिषदको बैठकले शिक्षा मन्त्रालयको प्रस्तावमा उनीहरुको इन्टर्नसिप गर्ने व्यवस्था मिलाउने निर्णय गरेको थियो ।

स्रोतका अनुसार सरकारी कोटामा विदेश अध्ययन गर्न गएकाको अभ्यासमा समस्या भएपछि उनीहरुलाई स्वदेशमै अभ्यास गराउनुपर्ने भन्दै शिक्षा मन्त्तालयले मन्त्रिपरिषदमा प्रस्ताव पेस गरी निर्णय गराएको थियो । काउन्सिलले इन्टर्नसिपको नीति सबैलाई एउटै भएको भन्दै स्वदेशमा पढ्नेले स्वदेशमा र विदेशमा पढ्नेले विदेशमै इन्टर्नसिप गर्नुपर्ने प्रस्ट पारेको छ ।
",education
"
﻿भूकम्प प्रभावित १४ जिल्लाका विद्यार्थीलाई सरकारले विद्यालय पोशाक र झोला किन्न एक हजार रुपैयाँ दिने भएको छ । भूकम्पका कारण घर भत्किएर विद्यालय पोशाक र झोला पुरिएका विद्यार्थीले एक हजार रुपैयाँ पाउनेछन् । यसको लागि प्रभावित जिल्लामा ४६ करोड रुपँयाँ पठाइएको शिक्षा विभागले जनाएको छ । विभागका योजना तथा अनुगमन महाशाखाका निर्देशक दिपकुमारी गुरागाईंले भूकम्पका कारण विद्यालय पोशाक र झोला पुरिएका विद्यार्थीलाई सहयोग गर्न ४६ करोड रुपैयाँ प्रभावित जिल्लामा पठाइएको जानकारी दिनुभयो ।

यो जिल्ला दैवी प्रकोप उद्धार समिति मार्फत जिल्ला शिक्षा कार्यालयमा पुगिसकेको उहाँले बताउनुभयो । उहाँका अनुसार भूकम्प प्रभावित १४ जिल्लामा घरधुरीको आधारमा विद्यार्थीलाई यो रकम वितरण गरिनेछ । पोशाक र झोलाको लागि १४ जिल्लामा मात्र रकम विनियोजन गरिएको भएपनि पाठ्यपुस्तक पुरिएका र विद्यालय भवन भत्किएका ५२ जिल्लामा थप रकम निकासा गरिएको छ । ती जिल्लामा क्षतिको आधारमा १५ देखि ७० प्रतिशतसम्म सहयोग गरिने शिक्षा विभागले जनाएको छ ।
",education
"
﻿विद्यार्थी भिसामा अमेरिका पठाइदिने भन्दै १५ जना विद्यार्थीबाट एक करोड ८० लाख रुपैयाँ भन्दा धेरै ठगी गर्ने सुजन न्यौपानेलाईप्रहरीले पक्राउ गरेको छ । चितवनको भतरपुर उपमहानगरपालिका ११ का २६ वर्षका उनी  काठमाडौंको केशरमहलबाट मंगलबार पक्राउ गरिएको महानगरीय अपराध अनुसन्धान महाशाखा हनुमानढोकाले बुधबार जानकारी दिएको छ ।

चितवनमा भिसा अब्रोड एजुकेशन कन्सल्टेन्सी सञ्चालन गर्दै आएका न्यौपानेले १५ जना विद्यार्थीलाई अमेरिका पढ्न पठाउने भन्दै प्रत्यक विद्यार्थीबाट झण्डै १२ लाखका दरले ठगी गरेको आरोपमा न्यौपनेलाई पक्राउ गरिएको महाशाखाले जनाएको छ । न्यौपानेले ती विद्यार्थीलाई सेन्ट लुसिया पठाएको र उनीहरु त्यहाँबाट गएको १०/१२ दिनमै नेपाल फर्किएको प्रहरीले जनाएको छ ।

सेन्ट लुसियाको ल्यामबर्डस एकेडेमीमा अध्ययनका लागि गएका सबै विद्यार्थीलाई एक वर्षपछि अमेरिका पठाउने भन्दै न्यौपानेले ठगी गरेको पीडित विद्यार्थीले आरोप लगाएको छन् । सेन्ट लुसिया पुग्दा कलेज बन्द रहेकाले न्यौपानेले पठाएका विद्यार्थी दुई हप्ता नबित्दै नेपाल फर्किएका थिए ।न्यौपानेलाई थप अनुसन्धान गरी आवश्यक कारबाहीका लागि जिल्ला प्रहरी कार्यालय चिवन पठाइएको महाशाखाले जनाएको छ ।

 
",education
"
﻿एसएलसी पास भएका साधारणतर्फको विद्यार्थीको उच्च माविमा भर्ना प्रक्रिया शुरु भएको छ । तर, प्राविधिक एसएलसी दिएका तीन हजारभन्दा बढी विद्यार्थी कहाँ र के पढ्ने भन्ने अन्योलमा परेका छन् । शिक्षा मन्त्रालयले प्राविधिक विषय पढेका विद्यार्थीले उच्च माध्यामिक शिक्षा परिषद अन्तर्गत कक्षा ११ र १२ पढ्न पाउने निर्णय गरेको छ । तर, कुनै संस्था र पाठ्यक्रमको टुंगो लगाएको छैन । कतिवटा उच्च माविलाई प्राविधिक विषय पढाउन दिने भन्नेसमेत अहिलेसम्म टुंगो नभएको नयाँ पत्रिकामा खबर छ ।

उच्च माध्यामिक शिक्षा परिषदकी प्रवक्ता हीरा आचार्यले अब पढ्ने शैक्षिक संस्था तथा पाठ्यक्रमको छिटो टुंगो लगाउन प्राविधिक एसएलसी दिएका विद्यार्थी र उनीहरुका अभिभावकले दबाब दिन थालेको बताइन् ।  दिनदिर्न ग्रुप ग्रुपमा आएर विद्यार्थी र अभिभावकको दबाब दिइरहेका छन् । यो विषयमा परिषदको निर्णयले हुँदैन, शिक्षा मन्त्रालयको निर्णय हुनुपर्छ , आचार्यले भनिन्,  मन्त्रालयले केही निर्णय गर्यो भन्ने हामीले पनि सुनेका छौं । तर, औपचारिक पत्र पाएका छैनौं । विद्यार्थी र अभिभावक आत्तिएकाले फाष्ट्र ट्रयाकमा काम गर्नुपर्ने अवस्था छ ।  उच्च शिक्षाका लागि विद्यार्थी भर्ना लिने समयमा पाठ्यक्रम बनाउने तयारी भइरहेको छ । परिषद प्रवक्ता आचार्यले प्राविधिक विषयमा पाठ्यक्रमको खेस्रा तयार भएको बताइन् ।
",education
"
﻿
कैलालीमा अनुमति बिना सञ्चालित विद्यालयहरु बन्द गरिने भएका छन्। जिल्ला शिक्षा कार्यालयमा शुक्रबार बसेको विद्यार्थी संगठनहरू, प्याब्सन, एन प्याब्सनसहित सरोकारवालाको संयुक्त बैठकले प्रशासनको सहयोगमा अनुमति विना सञ्चालित विद्यालय बन्द गर्ने निर्णय गरेको हो।

स्थानीय प्रशासन र प्रहरीको सहयोगमा गैरकानूनी रुपमा सञ्चालित विद्यालय बन्द गर्ने निर्णय बैठकले गरेको कैलालीका जिल्ला शिक्षा अधिकारी गणेशबहादुर सिंहले जानकारी दिए। निजी विद्यालयहरुको संगठन प्याब्सन र एन प्याब्सनले पनि गैरकानुनी रुपमा संचालित विद्यालय बन्दमा सहयोग गर्ने बताएका छन्।

विद्यार्थी संगठनहरुले गैरकानुनी विद्यालय बन्द हुनुपर्ने माग गर्दै आएका थिए। यसअघि अनुगमनका क्रममा बन्द गर्न निर्देशन दिइएको भए पनि गैरकानूनी रूपमा सञ्चालित विद्यालयहरुले अटेरी गरेका थिए। जिल्ला शिक्षा कार्यालयको निर्देशन नमानेपछि प्रशासनको सहयोग लिन लागिएको शिक्षा अधिकारी सिंहले बताए।

यसअघि अनुगमनका क्रममा जिल्लामा ८२ वटा विद्यालय अनुमति विना सञ्चालन भईरहेका पाइएका थिए। जिल्ला शिक्षा कार्यालय, विद्यार्थी संगठनहरु, प्याब्सन, एनप्याब्सनका प्रतिनिधिलगायत सरोकारवालाको टोलीले गत वैशाखमा निजी विद्यालयहरुको अनुगमन गरेको थियो।
",education
"
﻿ पोखराको मणिपाल शिक्षण अस्पतालमा एक चिकित्सकको छतबाट खसेर ज्यान गएको छ । एमबिबिएस सकेर इन्टर्नसिप गरिरहेका महोत्तरी ढिरापुरका २५ वर्षिय अनिमेस ठाकुरको शनिबार राती पौने १० बजे होस्टलको छतबाट खस्दा ज्यान गएको हो । मृतक अनिमेश स्वास्थ्य मन्त्रालय अनुगमन महाशाखा प्रमुख डा. गरिबदास ठाकुरका छोरा हुनुहुन्छ ।

मणिपालमै अध्ययनरत प्रेमिकासँग दुई दिनअघि मनमुटाव भएको र राती प्रेमिकाको डेरामा गएका ठाकुरको रेलिङमा झुन्डिँदा तल खसेर ज्यान गएको हुनसक्ने जिल्ला प्रहरी कार्यालय कास्कीका प्रहरी प्रमुख हरिबहादुर पालले बताउनुभयो ।

ठाकुरसँगै इन्टर्नसिप गरिरहेका सहकर्मी चिकित्सकहरु र उनका बुबाले भने अनिमेशको हत्या गरिएको आरोप लगाएका छन् । प्रेमिकासँग विवाद भइरहेका समयमा कसैले धकेलेको हुनसक्ने उनीहरुको भनाई छ । तर अनिमेशको हत्या गरिएको कुनै प्रमाण नभेटिएको र घटनाको प्रकृति पनि त्यस्तो नदेखिएको भएपनि अहिले अनुसन्धान चलिरहेकाले केहि भन्न नसकिने प्रहरी प्रमुख पालले बताउनुभएको छ ।

अनिमेशका बुबा डा. गरिबदास ठाकुरले आफ्नो छोराको कसैले हत्या गरेको हुनसक्ने भन्दै जिल्ला प्रहरी कार्यालय कास्कीमा जाहेरी दिनुभएको छ । उहाँले घटनाको सत्यतथ्य पत्ता लगाएर दोषीमाथि कार्वाहीको माग गर्दै जाहेरी दिनुभएको हो । जाहेरीमा व्यक्ति किटानी भने गरिएको छैन ।

 
",education
"
﻿श्रावण १६, काठमाण्डौं । व्यवस्थापिका संसदको आजको वैठकमा नेकपा एमालेको संसद रविन्द्र अधिकारीले उच्च शिक्षालाई गुणस्तरीय तथा मर्यादित बनाउन र शिक्षक दरवन्दी व्यवस्था गरी पेशागत सुरक्षाका लागि जरुरी सार्वजनिक महत्वको विषयमाथि शिक्षामन्त्रीको ध्यानाकर्षण गराउनु भयो । उच्च माध्यमिक शिक्षाको सुरुवात भएको २२ वर्ष भै सक्दा पनि विद्यमान ऐनले उच्चमाध्यमिक विद्यालयलाई यथोचित सम्बोधन गर्न नसकेर अलपत्र परिरहेको र जनतामाथि अत्यधिक भार परेको भन्दै संसद अधिकारीले ध्यानाकर्षण गराउनु भएको छ । शिक्षामन्त्री चित्रलेखा यादवले सो ध्यानाकर्षण प्रस्तावको जवाफ दिदै शिक्षा क्षेत्रमा भएका असमानता हटाउन मन्त्रालय गम्भीर भएको र यसका लागि आर्थिक ब्यवस्थापन गराउनु पर्ने आवश्यकता उल्लेख गर्नु भयो ।
",education
"
﻿वनभोज जाँदा संकलन भएको पैसाको विषयलाई लिएर त्रिचन्द्र कलेजका विद्यार्थीबीच खुकुरी हानाहान भएको छ । घटनामा कलेजका स्ववियु सहसचिव जनक सिंह र हिलारी भन्ने हिक्मत रोकाय घाइते भएको महानगरीय प्रहरी परिसर काठमाडौंका प्रवक्ता प्रहरी उपरीक्षक विश्वराज पोख्रेलले बताए । उनका अनुसार बुधबार बिहान कलेजमा बिद्यार्थीबीच हानाहान भएको थियो । रोकायले सिंहमाथि खुकुरी प्रहार गरेका थिए । सिंहले फेरि खुकुरी खोसेर आक्रमण गर्दा रोकायको साहिली औंला छिनेको छ ।
",education
"
﻿भाइ विवेक खड्काको नाममा रहेको कलेजको आइडी कार्ड बोकेर काठमाडौंको पुरानो बसपार्कबाट लगनखेलका लागि माइक्रो चढेका सुनसरीका सुमन खड्का बिहीबार ललितपुरको हरिहरभवनबाट पक्राउ परे । नक्कली विद्यार्थी परिचय पत्र बोकेको भन्दै उनलाई महानगरीय प्रहरी अपराध अनुसन्धान महाशाखाको टोलीले पक्राउ गरेको हो । सोही दिन सोही रुटमा ४३ वर्षका मदन मगरपनि नक्कली आइडी कार्ड बोकेको भन्दै पक्राउ परे ।
 
यातायतका क्षेत्रमा भएको विकृतिलाई मर्यादीत बनाउन महाशाखाले ५ दिनसम्म सार्वजनिक सवारी साधनमै चढेर निरीक्षण गरेको थियो । सो क्रममा प्रहरीले  १ सय ५ जनालाई पक्राउ गरेको थियो। ८४ जना सोधपुछ पछि छाडिएको र २१ जनालाई म्याद थप गरी अनुसन्धान चलाइरहेको प्रहरीले जानकारी दिएको छ।
 
अनुगमनका क्रममा पाकेटमार, विद्यार्थीको नक्कली परिचयपत्र बोक्ने, सवारी साधनभित्र धुमपान गर्ने, यात्रुहरुलाई लछारपछार गर्ने, महिला आरक्षणसिटको अवज्ञा गर्नेलाई पक्राउ गरिएको खनालले बताए । सार्वजनिक यातायतलाई मर्यादीत र सुरक्षित बनाउन यातायत व्यवसनयी, यातायत मजदुरहरुसँग सहकार्य गरी अभियान चलाइएको प्रहरीले बताए ।

महाशाखाका  डिएसपी ओम अधिकारीले श्रीमती, छोरासँगै ससुराली जान लागेका एक अधवैशेले समेत विद्यार्थी परिचयपत्र देखाएर छुट मागेको निरीक्षणका क्रममा पाइएको सुनाए । नेपाल यातायत व्यवसायी राष्ट्रिय महासंघका महासचिव सरोज सिटौलाले नक्कली विद्यार्थी आइकार्डले आफूहरु हैरान भएको भन्दै ६० वर्षे वृद्धले पनि विद्यार्थी परिचय पत्र देखाउने गरेको सुनाए ।
",education
"
﻿नेपाल प्रहरीका प्रमुख प्रहरी महानिरीक्षक उपेन्द्रकान्त अर्यालका छोरा डाक्टर आयुष अर्यालविरुद्ध आफ्नै साथीको हत्या गरेको आरोप लागेको छ । गत शनिबार साँझ साढे ९ बजे पोखरास्थित मणिपाल अस्पतालदेखि २ सय मिटरर नजिकैको एक घरको तेस्रो तल्लाबाट खसेर अस्पतालमा इन्टर्न गरिरहेका डाक्टर अभिनेष ठाकुरको रहस्यमय मृत्यु भएपछि उक्त घटना बाहिर आएको हो ।

कास्की प्रहरीले सकेसम्म घटना बाहिर ल्याउन चाहेको छैन् । मृतकका पिता स्वास्थ्थ मन्त्रालयको अनुगमन महाशाखा प्रमुख सहसचिव डाक्टर गरिबदास ठाकुरले आफ्नो छोराको हत्या अर्यालका छोरा र उनका साथी प्रतिशा प्रधानको मिलेमतोमा भएको भन्दै किटानी जाहेरी दिएपछि कास्की प्रहरी अप्ठ्यारोमा परेको छ । आर्थिक राष्ट्रिय दैनिकमा समाचार छ ।
",education
"
﻿डोटीको बगलेक गाविस ९ मछेन्तोलामा रहेको मस्टेश्वर निम्न माध्यमिक विद्यालयका विद्यार्थी आकाश हेरेपछि विद्यालय जाने नजाने निधो गर्छन । वैशाखमा आएको हावाहुरीले उडाएको विद्यालयको छानो मर्मत नभएका कारण पानी नपर्ने निश्चित भएपछि मात्र विद्यालय जान थालेको हुन् ।

 आकाशमा कालो बादल आयो, हावाहुरी र पानी आउने सम्भावना छ भने छोराछोरी विद्यालय पठाउन्नौं,  तल्लो कछेन्तोलाकी काली साउदले भनिन्  मौसम सफा छ भने मात्रै विद्यालय पठाउने गरेकी छु ।  कालीका एक छोरा एक छोरी सो विद्यालयमा भर्ना गरिएको छ । ६ वैशाखमा आएको हावाहुरीले विद्यालय भवनका छाना उडाएपछि विद्यार्थी चौरमा बसेर पढ्दै आएका छन् । नयाँ पत्रिकामा खबर।

 
",education
"
﻿युरोपेली मुलुकबाहेकका विद्यार्थी प्रत्यक्ष प्रभावित हुने गरी बेलायत सरकारले नयाँ अध्यागमन नियम प्रस्ताव गरेको छ । नयाँ नियममा अध्ययन सकिएपछि विदेशी विद्यार्थीहरु स्वदेश फर्कनुपर्ने व्यवस्था छ । यसअघि विद्यार्थीले टियर टु (वर्क परमिट) भिसा परिवर्तन गरी काम गर्न पाउने व्यवस्था थियो । गृहमन्त्री टेरेजा मेले निर्देश गरेको उक्त नियमले पढाइ सकिएपछि विद्यार्थीलाई काम गर्ने अधिकारबाट वञ्चित गर्ने बेलायती अखवार डेली मेलले लेखेको छ । 

गत वर्ष जुनसम्मको सरकारी तथ्यांकअनुसार, वर्ष दिनमा १ लाख २१ हजार अन्तर्राष्ट्रिय विद्यार्थी बेलायत आएकामा ५१ हजारमात्र फर्किएका थिए । सन् २०२० सम्म प्रतिवर्ष ६ प्रतिशतभन्दा बढीले विदेशी विद्यार्थी आगमन वृद्धि हुने अनुमान सरकारको छ । कान्तिपुर दैनिकमा समाचार छ । केही वर्षयता अन्तर्राष्ट्रिय विद्यार्थीप्रति अनुदार देखिएको सरकारले हालसम्म ८७०  नक्कली  कलेजका लाइसेन्स खारेज गरी तिनलाई विदेशी विद्यार्थी झिकाउन प्रतिबन्ध लगाइसकेको छ ।
",education
"
﻿वैकल्पिक व्यवस्थापन नभएपछि राष्ट्रिय पुस्तकालय दुई महिनादेखि ठप्प छ । वैशाख १२ को भूकम्पले हरिहर भवनस्थित पुस्तकालय भवन ध्वस्त भएपछि डेढ लाख पुस्तक बोरामा पोका पारेर राखिएको छ । तर बर्षातका कारण दुई सय वर्ष पुराना महत्वपूर्ण पुस्तक बिग्रिन सक्ने खतरा छ ।

 सबै पुस्तक पाँचहजार बोरामा पोका पारेर ओतमा राखेका छौं,  पुस्तकालय प्रमुख यादवचन्द्र निरौलाले कान्तिपुरसित भने,  सबै खाले पुस्तक बोरामा राख्दा त्यसको जनत हुन नसक्ने हाम्रो ठम्याइ छ । तर सरकारले वैकल्पिक व्यवस्था नगरिदिएसम्म ती पुस्तकहरुलाई व्यवस्थित गर्ने कुनै उपाय पनि छैन । 

भूकम्पपछि राष्ट्रिय पुस्तकालयका सबै पुस्तक ज्ञानेश्वरस्थित महेन्द्र भवन उच्चमाविको दुईवटा खाली कोठामा चाङ लगाएर राखिएका छन् । कर्मचारीहरु भने हरिहर भवन परिसरमा रहेको राष्ट्रिय पुस्तकालयकै बाल शाखको एकतले भवनमा रहेका छन् । कान्तिपुर दैनिकमा समाचार छ ।
",education
"
﻿उच्च माध्यमिक तहका चार विषयको पाठ्यक्रम परिवर्तन हुने भएको छ । एक दशक नपुगेका चार विषयको पाठ्यक्रम परिमार्जन गर्न लागे पनि झन्डै २० वर्ष पुग्न लागेको अग्रेजी विषयको परिमार्जनको सुचिमा परेको छैन । उच्च माध्यामिक शिक्षा परिषदले अर्थशास्त्र, आमसञ्चार, फिजिकल एजुकेसन, जनसंख्या विषयको पाठ्यक्रम परिमार्जन गर्न लागेको हो । परिमार्जित पाठ्यक्रम स्वीकृतिका लागि शिक्षा मन्त्रालयमा पुगेको छ । स्पोर्टट्स साइन्स र जनरल ल जस्ता नयाँ विषय पनि उमाविमा आउन लागेको नयाँ पत्रिकामा खबर छ ।

परिषदका नवनियुक्त उपाध्यक्ष चैतन्य शर्माले आफु परिषदमा आइसकेपछि विषय समितिका ब्यक्तिहरुसंग कुरा गरी आवस्यकता अनुसार पाठ्यक्रम परिमार्जन गर्न लागेको बताए ।  अब अग्रेजी लगायतका विषयको आवस्यकता अनुसार परिमार्जन हुन्छ,  उनले भने,  म उपाध्यक्ष भएर आइसकेपछि परिमार्जनका लागि विषय समितिमा रहनुभएका बिज्ञलाई भनिसकेको छु । 

मन्त्रालयमा स्वीकृतिका क्रममा रहेका विषयको नयाँ पाठ्यक्रम यसै शैक्षिक सत्रबाट कार्यान्वयमा आउने पनि मिश्रले बताए । अंग्रेजी विषयको पाठ्यक्रम भने यो शैक्षिकसत्रमा परिमार्जन गर्ने सम्भावना नरहेको उनको भनाई छ । १६ साउनबाट कक्षा ११ को कक्षा सञ्चालन हुदैछ । शिक्षा मन्त्रालयका प्रवक्ता डा. हरि लम्सालले परिमार्जनका लागि आएका र नयाँ विषयको पाठ्यक्रम स्वीकृतिको अन्तिम तयारीमा रहेको जानकारी दिए । उमाविको पाठ्यक्रमहरु त्रिभुवन विश्वविद्यालयका बिज्ञहरुले हेरेको र छिट्टै यसको निर्णय हुने उनले बताए ।

चार वटा विषयको परिमार्जित पाठ्यक्रम तीन वर्ष अघि नै तयार भएको थियो । अघिल्ला वर्षमा बिज्ञहरुलाई देखाएर संशोधन गर्न मन्त्रालयसंग बजेट नभएको भन्दै रोकिएको थियो । गत आर्थिक वर्षमा बजेट बिनियोजन गरी त्रिविका बिज्ञबाट ती पाठ्यक्रममा सुझाव लिइएको थियो ।
",education
"
﻿निजामती कर्मचारी तथा शिक्षकले आफ्ना छोराछोरीलाई सामुदायिक विद्यालयमै पढाउनुपर्ने संविधानमै व्यवस्था गर्न सरोकारवालाले सुझाएका छन्। सामुदायिक विद्यालय व्यवस्थापन समिति महासंघको नवौं केन्द्रीय समिति बैठकले सोमबार सरकारी शिक्षाको गुणस्तरमा सुधार ल्याउन यस्तो सुझाव दिएको नागरिकमा खबर छ ।

सरकारी शिक्षा सुधारका लागि सातबुँदे सुझाव सोमबार संविधान मस्यौदा सुझाव समितिमा बुझाइएको अध्यक्ष कृष्ण थापाले जानकारी दिए।  सरकारको सेवासुविधा प्राप्त गर्ने पदाधिकारी, विद्यालय व्यवस्थापन समितिका पदाधिकारी तथा कर्मचारी आफ्ना छोराछोरीलाई सरकारी विद्यालयमा पढाउँदैनन्,  थापाले भने,  यसले उनीहरुमा सरकारी शिक्षाप्रतिको जिम्मेवारीबोध नरहेको पायौं। 

मस्यौदामा शिक्षासम्बन्धी सवालका रुपमा सम्बोधन गरी संविधानतः सुनिश्चित गरिनुपर्ने विषय सुझावका रुपमा संविधानसभा सदस्यमार्फत संविधानसभा सचिवालयमा पेस गरिएको उनले जनाए। विद्यालय व्यवस्थापन समितिमा कुनै पनि राजनीतिक दलका नेता तथा कार्यकर्ता रहन नसक्ने व्यवस्था गर्न महासंघको सुझाव छ।

अब बन्ने संविधानमा माध्यमिक तहसम्म शिक्षा राज्यको दायित्व हुनुपर्ने, सरकारले अन्तर्राष्ट्रिय मञ्चमा गरेको प्रतिबद्धताबमोजिम स्थानीय सरकार तथा केन्द्र सरकारले शिक्षामा लगानी गर्नुपर्ने तथा माध्यमिक तहबाट व्यावसायिक शिक्षालाई प्राथमिकता दिनुपर्ने, सबै विद्यालयमा सुरक्षा प्रत्याभूति संविधानमै दिनुपर्ने सुझावमा समेटिएको छ।
",education
"
﻿काठमाडौंको कीर्तिपूरमा बुधबार बिहान एउटा स्कुल बसमा आगजनी भएको छ । नचिनेका मान्छेको समूहले चालकलाई बाहिर निकालेर बसमा पेट्रोल छर्केर आगो लगाएका प्रहरीले जनाएको छ । मोर्डन इण्डियन स्कूलको ना १ क १०२३ नम्बरको बसमा बिहान ६ बजेर १५ मिनेट जाँदा आगजनी गरिएको होे । आगो लागेको १० मिनेटमै प्रहरीले निभाएको थियो । प्रहरीका अनुसार आगो कसले लगायो भन्नेबारे केही खुलेको छैन ।
",education
"
﻿लोक सेवा आयोगका परिक्षार्थीले अब खरिदार सुब्बाको पदका लागि ३ चरणको परीक्षा दिनुपर्ने भएको छ । गोरखापत्र दैनिकमा समाचार छ । यसअघि २ चरणको मात्र परीक्षा दिनुपर्ने व्यवस्थालाई संशोधन गर्दै तृतिय चरणको परीक्षा संचालन गर्ने भएको हो ।

नयाँ व्यवस्थासँगै परीक्षार्थीले सोझै मूल परीक्षा दिन पाउनेछन् । नयाँ व्यवस्था अनुसार पहिलो चरण पास गर्नेले दोस्रो परीक्षामा सहभागी हुन पाउनेछ । एक सय पूर्णाङकको पहिलो चरणको परीक्षमा उत्तीर्ण गर्न ४० अंक ल्याउनुपर्छ ।
",education
"
﻿भाद्र ७, काठमाण्डौं । काठमाण्डौं जिल्ल शिक्षा कार्यालयले स्थायी शिक्षक पदस्थापना गर्दा एउटा विषयका शिक्षकलाई अर्को विषय अध्यापन गर्न लगाएको खबर छ । शिक्षक सेवा आयोगले काठमाण्डौं जिल्लामा आवश्यक नै नपरेको विषयका शिक्षक पठाईदिए पछि त्यस्तो गर्नु परेको बताइएको छ । काठमाण्डौंका जिल्ला शिक्षा अधिकारी शंकर बहादुर गौतमले माध्यमिक तहमा स्वास्थ्य तथा शारीरिक विषय अध्यापन गर्न ९ जना शिक्षक सिफारिस भएको जानकारी दिदै त्यो विषयका लागि शिक्षक नै आवश्यकता नपरेको बताइएको छ । 
",education
"
﻿काठमाडौँ : त्रिभुवन विश्वविद्यालय, परीक्षा नियन्त्रण कार्यालय बल्खुद्वारा २०७१ मङ्सिर/पुसमा सञ्चालित व्यवस्थापन सङ्कायतर्फका स्नातकोत्तर तह (एमबिएस) प्रथम वर्षको परीक्षाको परीक्षाफल प्रकाशन गरिएको छ ।
 
यसैगरी २०७१ मङ्सिर/पुसमा सञ्चालित मानविकी तथा सामाजिकशास्त्र सङ्कायतर्फ स्नातकोत्तर तह (एमए) प्रथम वर्षको अर्थशास्त्र विषयको परीक्षाको परीक्षाफल प्रकाशन गरिएको छ । 
",education
"
﻿स्याङ्जा, साउन    आफ्नो विद्यालयमा अध्ययनरत बालिकाहरुलाई बाल यौन दुराचार गरेको आरोपमा चापाकोट नगरपालिकामा अवस्थित एक विद्यालयका प्रध्यानाध्यापक चण्डीश्वर गैहेलाई प्रहरीले पक्राउ गरेको छ । सो विद्यालयमा कक्षा चारमा अध्ययनरत रहेका सबै बालिकाहरु प्रअको यौन दुराचारबाट पीडित भएका छन् । प्रअ गैहेले विगत एक बर्षदेखि पालैपालो अफिस कोठामा नै पढाउने बाहानामा बालिकाहरुलाई यौनदुराचार गर्ने गरेको पीडित बालिकाहरुले बताए ।

 गएको शुक्रबार आफ्ना छोरीहरु विद्यालय जान नमानेपछि अभिभावकले बालिकालाई किन विद्यालय नजाने भनि प्रश्न गर्न थालेपछि उक्त घटना बाहिर आएको हो । घटनालाई लिएर गत शनिवार समुदायका अभिभावकहरु भेला भई सो सवालमा के गर्ने भनि छलफल गर्दा प्रहरीमा उजुरी गरि पीडक शिक्षकलाई कारबाही गर्ने निर्णयमा पुगेपछि अभिभावकहरु चापाकोट प्रहरी चौकीमा पुगेका थिए । प्रहरी चौकीले बाल यौन दुराचारको सवालमा प्रमाण नहुँदासम्म कुनै व्यक्ति पक्राउ गर्न नसक्ने भनेपछि अभिभावकहरुले नै पीडक शिक्षकलाई पक्राउ गरी प्रहरी चौकीमा बुझाएको अभिभावकहरुले बताए ।

 यहि आइतबार पीडित बालिकाहरु, अभिभावकहरु र पीडक शिक्षक जिल्ला प्रहरी कार्यालयमा ल्याएपछि सोमबार पीडक शिक्षकलाई जबरजस्ती करणी उद्योगमा मुद्दा चलाउने तयारी गरिएको छ । पीडक शिक्षकले बर्ष ८ देखि १० सम्मका बालिकाहरुलाई नियमित रुपमा आफ्ना यौन अंग चलाउन लगाउने र बालिकाको यौन अंग र अन्य संवेदनशिल अंग चलाउने र यस कुरा कसैलाई भनेमा कडा दण्ड दिने भनेको हुदाँ आफूहरुले अभिभावकहरुलाई समेत नभनेको पीडित बालिकाहरुले बताए ।

 सो विषयलाई लिएर जिल्ला प्रहरी कार्यालयमा बुझ्दाखेरी मुद्दा दर्ताको प्रक्रियामा रहेको प्रहरी नायब उपरीक्षक राजकुमार वैदवार बताउँछन् । जिल्ला बाल कल्याण समितिका बाल अधिकार अधिकृत बद्री प्रसाद वाग्लेले बाल बालिकाको सवाल अत्यन्त संवेदनशिल विषय भएको र बालिकाहरु नियमित रुपमा यौन दुराचारमा परेको हुदाँ बालिकाहरुको संरक्षणमा आवश्यक कानुन तथा अन्य सहयोग उपलब्ध गराउने बताउँदै त्यस सवालमा गहिरो तरिकाले अनुसन्धान हुने बताए । बालिकाहरुको परिवारसँग पनि नियमित सम्पर्कमा रहि कानुनी प्रक्रियाअनुसार अघि बढ्ने बाल अधिकार अधिकृत वाग्लेले बताए ।
",education
"
﻿मंगलबार दिउँसो २ बजेतिर सादा पोशाकमा रहेको प्रहरीको एक टोली राजधानीको पुतलीसडकमा रहेको इस्ट वेस्ट कन्सल्ट्यान्सीभित्र छिर्& & यो। प्रहरी टोलीले त्यहाँ कार्यरत कर्मचारीलाई आफ्नो परिचय दियो। कन्सल्ट्यान्सी दर्ताका कागजपत्र माग्यो। कर्मचारीहरुले कन्सल्ट्यान्सी सञ्चालक नेपालबाहिर रहेको र दर्ताका कागजपत्रका बारेमा ज्ञान नभएको बताए। जापानमात्र पठाउने सो कन्सल्ट्यान्सीले एक जनाबाट ११ लाख उठाउँदै आइरहेको थियो। प्रहरी निरीक्षक गोविन्द पन्थीले त्यहाँ रहेका कर्मचारीलाई विदेश जानेहरुको पासपोर्ट राख्नुभएको छ भनेर प्रश्न गरे।
 
कर्मचारी बिनिता राईले ३ वटा मात्र छ भन्दै दराज खोलिन्। दराजमा २७ वटा पासर्पोट र २ दर्जनभन्दा बढी स्ट्याम्प भेटियो। विभिन्न जिल्लामा रहेको प्लस टु क्याम्पस र जापानमा रहेका विश्वविद्यालयको पनि छाप फेला परेपछि प्रहरी टोली दंग पर्& यो। कन्सल्ट्यान्सी सञ्चालक बाहिर रहेकाले एक साताभित्र महानगरीय प्रहरी अपराध अनुसन्धान टेकुमा सम्पर्क राख्न भन्दिनु भन्दै बरामद गरेको सामग्री लिएर प्रहरी टोली अर्को कन्सल्ट्यान्सीमा छापा मार्न भित्र पस्यो।
 
महानगरीय प्रहरी अपराध अनुसन्धान महाशाखाका एसएसपी सर्वेन्द्र खनालले कन्सल्ट्यान्सीहरू ठगी धन्दामा लागेपछि छापा मार्न बाध्य भएको बताए। कन्सल्ट्यान्सीहरू विद्यार्थीलाई राम्रो स्थानमा कसरी पढ्न पठाउने भन्नेतिर नलागेर पैसा कमाउनेतर्फ लागेपछि छापा मारिएको उनले बताए। छापा मार्ने क्रममा कन्सल्ट्यान्सीले नक्कली सर्टिफिकेट समेत बनाइदिने गरेको खुलेको उनले सुनाए। अवैधानिक रुपमा खुलेका कन्सल्ट्यान्सीलाई कानुनी दायरामा ल्याउन महाशाखाले अभियान नै चलाएर छापा मारेको खनालले बताए। विदेश पढ्न जानेलाई नक्कली शैक्षिक प्रमाणपत्र समेत बनाई कन्सल्ट्यान्सीहरूले पठाउने गरेको खुल्न आएको उनले सुनाए।
 
प्रहरीले मंगलबार पुतलीसडक, बागबजार, लगनखेल, चाबहिल लगायतका स्थानमा रहेका कन्सल्ट्यान्सीमा छापा मारि सयौँ पासर्पोट बरामद गरेको छ भने २ दर्जनभन्दा बढी संचालकलाई नियन्त्रणमा लिएको छ। छापा मार्ने क्रममा प्रहरीले विदेश पढ्न जानेहरुको पासर्पोट लिएको, कम्पनी रजिष्टारको कार्यालयमा दर्ता भएपनि शिक्षा मन्त्रालयबाट अनुमति नलिएका भेटिएको महाशाखाका प्रवक्ता एसपी प्रकाश अधिकारीले जानकारी दिए।
 
जापान, क्यानाडा, अष्ट्रेलिया, न्युजिल्याण्ड लगायतका देशमा पढ्न भन्दै पठाउने र विद्यार्थीहरुसँग सरकारले तोकेको भन्दा ४ गुणाभन्दा बढी असुल्ने काम कन्सल्ट्यान्सीबाट भइरहेको उनले बताए। अहिले कन्सल्ट्यान्सीहरुले क्यानाडा, अष्ट्रेलिया, न्युजिल्याण्ड लगायतका देश जानेहरुसँग कम्तिमा पनि १० लाख देखि १८ लाखसम्म असुलिरहेका छन्।  
 
नेपालमा झन्डै ५ सयको हाराहारीमा यस्ता एजुकेशन कन्सेलटेन्सीले कम्पनी ऐन अर्न्तगत कम्पनी रजिष्टारको कार्यालयमा दर्ता भएर सञ्चालनमा छन्।
 अहिलेसम्म ४१ वटा शैक्षिक संस्थाले शैक्षिक परामर्श केन्द्रमा सेवा सञ्चालनको अनुमति लिएका छन्। ४ सय ५ वटा संस्थामा सेवा सञ्चालनको स्वीकृतको लागि अनुगमन भइरहेको शैक्षिक परामर्श शाखा केन्द्रका प्रमुख नन्दलाल पौडेलले बताए। उच्च शिक्षालाई विदेश जान खोज्ने विद्यार्थीसँग प्रक्रिया सुरु, भाषा कक्षा, प्रमाण पत्र प्रमाणिकरण, कुरियर, सेवा शूल्कजस्ता कामलाई भनि संस्थापिच्छे फरक-फरक शूल्क लिने गरेका छन्।
 
",education
"
﻿ शिक्षक सेवा आयोगले गत असारमा लिएको स्थायी शिक्षकको लिखित परीक्षा अन्र्तगत माध्यमिक तर्फको केही विषयको परीक्षाफल प्रकाशित गरेको छ । स्वास्थ्य, जनसंख्या तथा वातावरण, लेखा, अर्थशास्त्र, कम्प्युटर, स्वास्थ्य शारिरिकको नतिजा सार्वजनिक गरेको हो । यस्तै संस्कृत तर्फ साहित्य, ब्याकरण, शिक्षा र भाषाको नतिजा पनि प्रकाशन गरेको आयोगले जनाएको छ । नेपाली र अर्थशास्त्र विषयमा मध्यमाञ्चल बाहेकका क्षेत्रको नतिजा प्रकाशन गरिएको आयोगले जनाएको छ । 

गत असार २५ र २६ गते भएको माध्यामिक र निम्न माध्यामिकको स्थायीको नतिजा दुई महिना भित्रै सार्वजनिक गरिएको हो । आयोगका अध्यक्ष उदयराज सोतीको अवधि असोजमा सकिने भएकाले उनले आफ्ना पालामा गरेको विज्ञापनको सम्पूर्ण काम आफ्नै कार्यकालमा सक्ने गरी कर्मचारी खटाउँदा नतिजा चाँडै सार्वजनिक गर्न आयोग सफल भएको आयोग श्रोतले जनाएको छ । माविको बाँकी रहेका विषयको नतिजा एवं निमावि तहको परीक्षाफल अब, क्रमैसंग प्रकाशित गर्दै जाने आयोगको तयारी रहेको प्रशाशकीय अधिकृत लक्ष्मीराम पौडेलले बताए ।

माध्यमिकको परीक्षामा सहभागि हुन ४४ हजार ३ सय १९ जनाले आवेदन भरेका थिए । यी मध्ये ३६ हजार ८ सय ९३ जना मात्रै परीक्षामा सहभागि भएका थिए । यस्तै निमाविमा आवेदन भरेका ३१ हजार ३ सय ६५ मध्ये २४ हजार ९ सय ९९ मात्रै परीक्षामा सहभागि भएका थिए । स्थायी शिक्षकको परीक्षाका लागि आवेदन भरे पनि २६ हजार भन्दा धेरैले परीक्षा नदिएको शिक्षक सेवा आयोगले जनाएको छ ।

 
",education
"
﻿काठमाडौं,  कुनै पनि वस्तुसँग लामो समय जोडिएर रहनुलाई  एडिक्सन  भन्न सकिन्छ । यसमा सिर्फ नशालु पदार्थ मात्र पर्दैनन्, कतिपय सन्दर्भमा हामी विचारमा  एडिक्ट  पनि हुन सक्छौँ । त्यस्ता केही विचार हुन्छन्, जुन विचारमा लामो समय सोच्दा हामीलाई उल्टो हानि नै हुन्छ ।

 हामीले सोच्नै नहुने केही विचार जसका कारण हामीलाई चुनौतीसँग लड्न पनि सहज हुन्छ:

 १. गरिरहेको काममा कुनै पनि अड्चन आउँदैन, सरासर काम सम्पन्न गर्न सकिन्छ भनेर सोच्नुहुँदैन । काम गर्ने सन्दर्भमा आउन सक्ने समस्याबारे पहिले नै तयारी हुनुपर्छ । हामीले सहजै काम सकिहालिन्छ भनेर सोच्नु अत्यन्त गलत हुन सक्छ ।  

२. दिनहुँ नयाँ काम केही गर्छु भन्ने सोच्नुपर्छ । बिहान उठेपछि सकारात्मक सोच्नाले दिनभर शरीरमा सकारात्मक भावना पैदा हुन्छ । जीवनमा केही गर्न सकिएन, मैले गरेको काम कुनै सफल पनि हुँदैन भन्ने भावना मनबाट हटाउनुपर्छ । 

३. आफ्नो तुलना अर्को मान्छेसँग गर्नु पनि राम्रो हुँदैन । सबैका फरक क्षमता हुन्छन्, फरक फरक रुचि हुन्छन् । अरूसँग आफूलाई दाँज्ने र ऊसँग भिड्न जानु सबैभन्दा खतरनाक  एडिक्सन  हो । यसबाट बाहिर निस्कन जरुरी छ । 

४. अरूलाई आफ्नो जिन्दगीको फैसला आफैँ गर्छु भन्ने अनि सबै काममा अरूको अनुमति खोज्ने बानी पनि गलत हो । केही विषयमा अरूसँग सल्लाह लिनु ठीक भए पनि सधैँ अरूको अनुमति लिएपछि काम सुरु गर्छु भन्नु गलत हो ।

 ५. अरूले भनेका कुरालाई लामो समय मनमा लिने, कसैले भनेको कुरामा तत्काल प्रतिवाद गर्ने पनि अत्यन्त नराम्रो बानी हो । मनमा लागेको कुरा भन्ने एउटा समय आउँछ । त्यसलाई पर्खनुपर्छ । तर, आफूले भन्न नपाउँदासम्म गलत विचार बोकेर बस्नुहुँदैन ।

 ६. आफ्नो विचारको इज्जत गर्न सक्नुपर्छ । इज्जत गर्न लायक कुरा मात्र सोच्दा जीवनमा नयाँ नयाँ खुड्किलामा सफलता मिल्न सक्छ । यसका लागि आफ्नो मात्र होइन, अरूको पनि सम्मान गर्न सक्नुपर्छ । अरूलाई सम्मान गर्नेले नै जीवनमा सम्मान पाउँछ । 

७. सबै कुरालाई पैसासँग तुलना नगर्नुहोस् । केही यस्ता विषय हुन्छन्, जुन पैसासँग तुलना गर्न पनि सकिँदैन । अरू मानिसलाई पैसा मात्र चाहिएको हो भन्ने सोच हटाउनुहोस्, कहिलेकाहीँ थोरै समय र माया, सम्मान र आदरले सबै समस्या हल हुन सक्छ ।

 ८. कुनै पनि विषयमा सोच्नु अत्यन्त राम्रो हो । तर, बारम्बार त्यही विषयमा र अत्यन्त लामो समय एउटै कुरामा अल्झनु राम्रो होइन । सकारात्मक सोच्दा सोच्दा पनि लामो समय सोच्दा नकारात्मक धारणाको विकास हुन्छ । 

९. आफ्नो भविष्यबारे समयमै सोच्नुपर्छ । तर, सोचेरै मात्र हुन्न । आफ्नो योजनाबारे धेरै सोच्नुभन्दा काम सुरु गर्नु बुद्धिमतापूर्ण निर्णय मान्न सकिन्छ । अगाडि बढेको खण्डमा मात्र लक्ष्यमा पुग्न सकिन्छ ।
",education
"
﻿१ वुद्धिमान मानिसले आफ्नो योजना बारे कसैलाई पनि बताउँदैन त्यसैले आफुले सोचेको कुरालाई व्यक्त हुन नदिनुहोस् । आफूले सोचेको कुरालाई पुरा गर्नको लागि ढृढ रहनुहोस्, तपाईंको जीत अवश्य हुनेछ ।

२ शिक्षा सबैभन्दा राम्रो मित्र हो । एक शिक्षित व्यक्तिले हरेक ठाउँमा सम्मान पाउँछन् । शिक्षाले सौन्दर्य र यौवनलाई परास्त गर्ने गर्दछ ।

३ मूर्खता जस्तै यौवन पनि दुखदायी हुने गर्दछ किनभने जवान हुँदा व्यक्तिले कामवासनाको आवेगमा कुनै पनि मूर्खतापूर्ण काम गर्न सक्छ । तर योभन्दा पनि अधिक कष्टप्रद भनेको अरु व्यक्तिमा आश्रित हुनु हो ।

४  यदि सर्प विषालु छैन भने पनि उसले आफूलाई विषालु देखाउन आवश्यक छ ।

५ ती आमाबुवा बच्चाहरुको लागि शत्रुजस्तै हुन्छन् जसले आफ्ना बच्चालाई राम्रो शिक्षादिक्षा दिएका हुँदैनन् । किनभने अनपढहरुको विद्वानको समूहमा निकै बेइज्जत हुने गर्दछ ।

६ चाणक्यका अनुसार नदीको किनारामा रोपिएको जीवन अनिश्चित हुन्छ किनभने नदीमा आएको बाढीले किनारामा रहेको रुख उजाडिदिन्छ । यस्तै प्रकार अरुको घरमा बस्ने स्त्री पनि कुनै समय पतनको मार्गमा जान सक्छिन् । यस्तै, जुन राजासँग राम्रो सल्लाह दिने मन्त्री छैनन्, ती राजा धेरै समयसम्म सुरक्षित हुन सक्दैनन् ।

७ जुन प्रकार यौनकर्मी सम्पत्ति सिद्धिएपछि परपुरुषको मुख पनि हेर्दिनन् त्यसरी नै जब राजा शक्तिहिन हुन्छन् तब प्रजाले उनको साथ छोडिदिन्छन् । यस्तै प्रकारले रुखमा बस्ने पंक्षी पनि त्यतिबेलासम्म मात्र त्यहाँ बास बस्ने गर्दछ जबसम्म त्यसले उक्त रुखबाट फल प्राप्त गर्छ । अतिथीलाई जब पुरा स्वागत सत्कार गरिन्छ भने उसले पनि त्यो घर छोडिदिन्छ ।

८ जुन प्रकारले पत्नी वियोगको दुख, आफ्नो भाइ नातागोताले प्राप्त गर्ने अपमानको दुख असह्य हुन्छ, त्यसरी नै ऋणले दबिएको व्यक्ति हरेक समय दुखी नै रहन्छ । दुष्ट राजाको सेवाका लागि बस्ने नोकर पनि दुखी नै रहन्छ ।

९ जो व्यक्तिको छोरा उसको नियन्त्रणमा बस्ने गर्दछ, श्रीमती उनको आज्ञा अनुसार व्यवहार गर्दछिन् र जो व्यक्ति आफूले कमाएको धनमा पूर्ण सन्तुष्ट हुन्छन् भने यस्ता व्यक्तिहरुका लागि संसार एक स्वर्गजस्तै हुन्छ ।

१० खानाको लागि मिठो पदार्थ उपलब्ध हुनु, त्यसलाई पचाउने शक्ति हुनु, सुन्दर महिलासँग संसर्गको लागि कामशक्ति हुनु, प्रचुर धनका साथै धन दिने इच्छा हुनु, यी सबै सुख मानिसका लागि निकै कठिन रुपमा प्राप्त हुन्छ ।
",education
"
﻿भाद्र ११, काठमाण्डौं । शिक्षामन्त्रालयले नक्शाङ्कन नगरी पहुँचको आधारमा मेडिकल कलेज खोल्ने मनसाय पत्र प्रदान गरेको पाइएको छ । मन्त्रालयले २०६१ देखि ७० सम्म १६ वटालाई मनसाय प    त्र प्रदान गरेको छ । कलेज संचालनको स्वीकृति र मनसाय पाएका मेडिकल कलेज १३ जिल्लामा मात्र सिमित छन् । त्यसमा काठमाण्डौंमा मात्रै ७ वटा रहेका छन् । कठमाण्डौंमा अहिले नै पाँचवटा मेडिलक कलेज संचालनमा छन् । मानसाय पाएका सहित सबैले स्वीकृति पाए उपत्यकाको काठमाण्डौं र ललितपुरमा मात्रै १४ वटा मेडिकल कलेज हुनेछन् । सरकारले गठन गरेको मेडिकल कलेज उच्च स्तरीय राष्ट्रिय मापदण्ड सिफरिस समितिले समेत नक्शाङ्कन नगरी सन्तुलित विकास भौगोलिक अवस्थिति र जनसंख्यालाई आधार नबनाई मनसाय प्रदान गरेको निष्कर्ष निकालेको छ । 
",education
